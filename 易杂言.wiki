= 易杂言 =
　　释易者，数多则妖，象多则无所从，此盖汉易之失也。但凡释易者，求象多取于说卦，然说卦但有象而已，其于取象之理无所发挥，后世之象学者亦务于比象解辞，无所思于取象之所由，所谓失其本也。数之所起盖多由于系辞，然多连类比对，引申它说以成之，其说多繁杂附会，如京房之类近于妖也。辅嗣之注易，大有得于象彖也，其说善于以阴阳刚柔爻位据应解辞，当而不繁，可谓正得卦爻辞之本也。

　　然则辅嗣之注易，有得于经学之道，无得于卜筮之道。其途为善易者不卜之道也，故其能得辞之情而不能生其辞也。象数之学虽则繁琐，然自成体系，于卜筮之道大有发明，后世之术数，大多皆本于有汉之象数。

　　余之所案：易之取象，有似于诗之兴也。诗之言隐于兴之意象之中，易之意隐于卦象之中。易象者，征兆也，凡兆必有义，卦爻者解此义之途径也。易林颇有连类诗兴入易象者，盖有得于此也。
    
　　易之所者言，危吝贞固而已。
