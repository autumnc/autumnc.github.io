<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>笔记 on 言窟</title>
    <link>http://example.org/categories/%E7%AC%94%E8%AE%B0/</link>
    <description>Recent content in 笔记 on 言窟</description>
    <generator>Hugo -- gohugo.io</generator>
    <language>zh-CN</language>
    <lastBuildDate>Sat, 06 Jun 2020 00:00:00 +0800</lastBuildDate>
    
	<atom:link href="http://example.org/categories/%E7%AC%94%E8%AE%B0/index.xml" rel="self" type="application/rss+xml" />
    
    
    <item>
      <title></title>
      <link>http://example.org/notes/%E7%89%A2%E9%AA%9A/</link>
      <pubDate>Sat, 06 Jun 2020 00:00:00 +0800</pubDate>
      
      <guid>http://example.org/notes/%E7%89%A2%E9%AA%9A/</guid>
      <description>我们日复一日地接受 我们日复一日地接受记忆和遗忘完全不留一丝痕迹我看见是的，我看见正如他者看见影像成为影像既不多也不少既不完整也不破碎哦，那古老的缺陷事物因其缺陷而完整而今我们拥有它们了吗？不我们只是接受了既不多也不少夜晚来了它们都沉睡了而我们却失眠了为着我们闭上眼睛的缘故我们远离了失眠了 我看见 我看见兴高采烈的人目光涣散，我看见，面容愁苦的人满是迷茫。此刻，谁不是徘徊于世？此刻，谁能消受神的目光？
物质期盼着什么，精神同样期盼着什么。你看，你看，这浑浊的意念，这卑微的世界。
异乡的神啊，我并不悲伤，我只是举目无亲。在世界的人群中，我感受不到他人，也感受不到自己。
异乡的神啊？到底是你在异乡？还是我在异乡？
 缺口 精神中存在着某种缺口，其黑暗的眼睛一直在等待着，恍如狮子般。在你自以为是的喋喋不休的谈话间，某种不自然的沉默突然介入，于是，它等到了机会，犹如摩西的红海般，劈开了世界。这缺口吞噬着沉默，从中获得力量，以此力量永无止境地吞噬着一切边界，世界被活生生地划开了，世界中的他人变成他人的世界，并且在这个世界的缺口中，虚无在无差别地扩张着，你的意识越来越渺小，一切精神的重建都是徒劳，你看到了黑暗和痛苦。啊，倘若孤独能够弥补一切那该多好！</description>
    </item>
    
    <item>
      <title>三家诗集解笔记</title>
      <link>http://example.org/notes/%E4%B8%89%E5%AE%B6%E8%AF%97%E9%9B%86%E8%A7%A3/</link>
      <pubDate>Sat, 06 Jun 2020 00:00:00 +0800</pubDate>
      
      <guid>http://example.org/notes/%E4%B8%89%E5%AE%B6%E8%AF%97%E9%9B%86%E8%A7%A3/</guid>
      <description>关雎义 诗关雎篇，毛诗以为后妃之德，为王化之始。其所言后妃之德者：一则为幽闲后宫，与王情义至而有别，盖不淫于色者也，此“关关雎鸠”之义。二则为不妒，不妒者，伊毛诗所言为求贤也？求贤者，后妃为王求淑女也，此“寤寐求之”之义。幽闲可也，求贤则可商榷也。此直以后妃为掮客，甚为可笑也。观史上所谓“不妒”之掮客后妃者，鲜有善终者也，此受老毛之流毒而致误终身也。依三家义言，此盖臣下刺上之诗也。盖康王之时，天子不早朝，淫于色而荒于政，臣下以求理想之后妃讽君上之失，盖理想之后妃者，幽闲于內，和好众匹，辅助王事而不淫于色者也。求之思之者，士子拟王意也，求思得此淑女以为王后妃也。所谓“参差荇菜，左右流之”者，于是时，后妃淫于色而荒于本分事，盖求择荇菜以成祭事乃后妃之事业，举此一事以该后妃之失也。士子寤寐忧思窈窕淑女以助王事业也。按此义，似三家诗为长，毛诗之义盖合于天子之心意者也，故得以传之。三家诗之义必不为后世天子所好。
关雎一解 关雎之一义：礼记昏义曰：“古者妇人先嫁三月，祖庙未毁，教于公宫，祖庙既毁，教于宗室。教以妇德，妇言，妇容，妇功。教成祭之，牲用鱼，芼之以苹藻，所以成妇顺也。”荇菜与苹藻者，皆水生之菜，采之以为菹以供祭祀。按此，关雎所言或为重后妃之教欤？盖女之未嫁者为窈窕幽居者乎？既求之则需教以三月，关雎三言荇菜者，此义乎？一言以求，盖君子求淑女而定此婚事也，然虽定而需教以三月，故君子虽寤寐思此婚事，乃至辗转反侧，然需待女教而后能成事也。而言以采，盖淑女之教將成，君子仍平和待之，故琴瑟以友也。三言芼之者，女教已成，成此仪式，钟鼓而祭也。此直所言，若依毛诗，盖该言后妃之教也，而非后妃之德也。盖人非生而为后妃者，需与王者婚聘以成也，既有婚聘，则需教之以成后妃也。此诗重教而非重德者也。要之，此诗亦不单为后妃言也，天下之窈窕淑女皆然也。
关雎及其它 今日读书，忽觉甚有必要记日记，一则练文字，改懒下笔之毛病，一则记片刻之所思，人生在世，倏忽万念，或有价值或无价值，少则片刻，多则四五日即如流水，逝之无辙迹。故可记之以备来日之参考。近几日读三家诗，有些知识或值得参考：
 先谦以为京氏易，尚书洪范五行，诗五始说等或有共同源头，此论可考。 关雎篇，毛诗以为后妃之德，三家诗皆以为刺，刺康王也，一家以为防微杜渐。  关训为通，关关为雎鸟情感之交通，训为拟声为后出之说。
 窈窕非仅为好义，亦有后妃幽居内宫之义。窈训为幽深之义。 好逑三家诗为好仇，好训为和，仇为怨偶，谓淑女和后妃之怨，此亦一解，然与前君子不相连贯。 荇菜为葅可资祭祀。 左右训为佐佑，为助义，谓窈窕淑女以为佐助。 痦寐义实为不寐。 服训为事，谓思此事以致于不能寐也。  悠哉为悠，训为忧，求之不得心有忧戚也。
 辗转三家诗为展转，展转反侧互训。 芼或训为择，然齐诗以为祭祀时荇菜覆三牲之上为芼，亦备一说。昏义中有此礼。 钟鼓乐之，韩诗为鼓钟乐之，以鼓为动词，即非钟鼓而为钟磬，为房中之乐，非祭祀之乐。  葛覃及其它 近两日学葛覃，葛覃所言，亦与女子婚仪相关。所谓“言告师氏，言告言归”即是女子为期三月之教也。颇觉史学知识之不足，假以时日需补全，先秦至宋前历史皆当善加留意也。前学高僧传续高僧传而学无所得，一则学力不足，二则为正史知识不足也，此深可戒。今日寻一书曰撒玛尔罕德金桃：唐代舶来品研究，应颇有趣。待阅读器到可供一阅。
葛覃之归宁 诗葛覃依服之所训不同有二解。依毛诗，训为整，则二段女子尚未出嫁，三段为女子学于师氏，师氏教浣衣汙私及归宁父母也，毛诗以为所言者后妃也。若依齐诗，则服训为本字，即女子采葛以为衣，君子服之而无厌倦也。按此说则二段女子已然出嫁，合于维叶莫莫之文，一段为不失时，二段女子出嫁以应成就之兴，三段为已出嫁之后，女师即为姆，依昏义公羊传知姆当随女往夫家，则此段所言即为此女收拾整洁自身，告别师氏，归宁父母也。按此，此诗所述当为大夫家婚事也，诸侯夫人不得归宁，惟自大夫妻岁一归宁耳。此说当胜于毛诗之说。
螽斯 美哉螽斯之贺也，子孙多且贤也，富贵之家，所患者，一无子嗣继承，二者多败儿，败儿甚于无儿，故有螽斯之作也。三段皆以螽斯羽起兴，即已含子孙众多之义。初言宜尔子孙振振兮，盖振振者，有为之象也；次言宜尔子孙绳绳兮，则绳绳者，戒慎之貌也；终言宜尔子孙蛰蛰兮，蛰蛰者，内心安静而能各得其所也。为人者，行事戒慎，外有为而内安静，庶几乎？有此子孙，能无福乎？美哉，螽斯之贺也。
卷耳 卷耳，访贤之诗也，初段伤不得贤人置彼周行也，若卷耳易得而不能顷筐也。后三段述骑马访贤之事也。虺頽，玄黄，瘏，痡盖谓事业之难也，然君子虽事难而终不弃，终段曰云何盱矣，盱者仰望也，君子仰望远途之艰难而不畏，可谓弘毅者也。沽酒而酌彼金罍，酌彼兕觥，盖非但用贤人也，友之也。维以不永伤，维以不永怀者，忧无贤友也，思之怀之，冀而友之也。
桃夭 诗桃夭三章，盖非同义相叠加者也，其所言同中有异乎？初章灼灼其华者，女色也，宜其室家者，或就夫言也，盖女子之灼灼明媚利于夫妇之和美也。二章有蕡且实者，或解为妇德，以为此女妇德盈于内也。有此妇德者善理于家室，故曰宜其家室。然此章亦可解为此女易有子嗣也，若桃之有花有实也。依此解则以为此女子有利于夫家之延嗣也。三章述桃叶之蓁蓁者，喻家族之昌盛也，盖此女非但能安夫身安己身，亦能安一家之人也。盖之子于归者，于婚礼之中女性而言，初章言夫之幸，二章言子孙之幸，三章言家族之幸。此诗或与樛木俱为婚礼之词，然立意略有偏差。
兔罝 兔罝三章，毛诗以为美，韩诗以为刺，然所述者本为一事，即殷纣之贤人退处山林，网禽兽而食之，文王举闳夭，泰颠于罝网之中。就此一事，依古意，则诗之所作者重在前事，即此二贤人不终事王朝而为公侯腹心，一则恶于此事故作此诗也，二则伤天下无道贤人无所施为也。依毛诗意，则采他国之诗系之召南之下，美文王之能得贤也。至于言此篇为后妃之化则全是附会。肃肃者，安于贫贱而不殆于道，故能肃肃也。贤人所为者网兔也，低贱之事也，然为此低贱之事尚能肃肃，盖为道不殆，不自弃者也。此篇之兴各有所本，初章以椓击兔罝比武夫之扞城也，以椓击示武勇也。次章以九达之道比此武夫能通达斡旋于诸国也，此章之好仇盖释为和好众怨之义也。终章以中林之隐蔽比此贤人内秀于中，名实如一，故能为公侯腹心之谋也。如此贤人，武能定国，文能安邦，能德兼备，然终老山林，不得为用，天下之无道亦甚矣，良可叹也，终于资敌也，此文王之幸也。</description>
    </item>
    
    <item>
      <title>周易正义笔记</title>
      <link>http://example.org/notes/%E5%91%A8%E6%98%93%E6%AD%A3%E4%B9%89/</link>
      <pubDate>Sat, 06 Jun 2020 00:00:00 +0800</pubDate>
      
      <guid>http://example.org/notes/%E5%91%A8%E6%98%93%E6%AD%A3%E4%B9%89/</guid>
      <description>易象 易乾象 乾 |--天 | |--天动运转--圆 | |--尊道贵始--为君为父 | |--天行健 | | |--行健之善--良马 | | |--行健之久--老马 | | |--行健之甚--瘠马 | | |--马之至健能食虎豹--驳马 | |--星之著天--木果 |--阳刚 | |--刚之清明--为金为玉 | |--盛阳之色--为大赤 |--西北 |--寒冰之地--为寒为冰 易坤象 坤 |--地 | |--能载 | | |--布 | | |--大舆 | |--广载 | | |--万物之色杂--文 | | |--众 | |--生育，化生成熟 | | |--母 | | |--子母牛 | | |--生物之本--柄 | |--地道平均--均 | |--不移--吝啬 |--极阴 |--极阴之色--于地为黑 兼三才而两之 易所谓兼三才而两之者，三才天地人，两之者曰阴阳刚柔仁义。盖天生之，地成之，圣人则之也。生之者曰阴阳，盖气有阴阳也，此所以生物者也，固论其先天则曰阴阳。物成而后有刚柔之性，刚者强之，柔者顺之，此盖因其所禀自然有之，托地以名成之。在人曰仁义者，盖易所谓情伪者也。以刚柔之性处参差之位，必有所进退，有所求予，此之谓爻动者也。动而吉凶悔吝者，机在得失也。人道之得失难言也，或有似得而失者，或有似失而得者，如俗之所言塞翁失马之类也。要之，得失亦有其理也，此之谓仁义。仁者关乎情，义者由乎理。发乎情合乎理者，虽失而无咎；发乎邪悖乎理者，虽得必吝。圣人则此情理之事而成乎辞。故曰卦、爻、辞三者备而成易，此之谓兼三才而两之也。以六爻比附三才者以为初二为地道，三四为人道，五上为天道，此盖曲解经意者也。
易传所论刚柔之道 易传曰二多誉，四多惧，三多凶，五多功，以二四为柔位，三五为刚位。性同而吉凶之应异者，刚柔之性使然也。柔之为道也，应刚而顺也，其吉之所在者贞固也，贞固莫若守中，固二多誉。所谓利近不利远者，应而柔，非柔以应也。内卦为近，外卦为远，柔之道，利于内守，不利于远求。四之位也，远内而近五也，若体阳则失于逼，若体阴则失于佞，固不可不惧之慎之也。其要无咎者，当此危惧之位，所求者，惟无咎而已。刚之为道也，有为进取者也，其吉之所在，进而有节也。三之所在，体内而望外者也，其求无度，非己所能堪故凶。五者尊位，有其位且有所为，功自归焉。</description>
    </item>
    
    <item>
      <title>太平经核心思想</title>
      <link>http://example.org/notes/%E5%A4%AA%E5%B9%B3%E7%BB%8F%E6%A0%B8%E5%BF%83%E6%80%9D%E6%83%B3/</link>
      <pubDate>Sat, 06 Jun 2020 00:00:00 +0800</pubDate>
      
      <guid>http://example.org/notes/%E5%A4%AA%E5%B9%B3%E7%BB%8F%E6%A0%B8%E5%BF%83%E6%80%9D%E6%83%B3/</guid>
      <description>返本 道生 元气恍惚自然，共凝成一，名为天也；分而生阴而成地，名为二也；因为上天下地，阴阳相合施生人，名为三也。三统共生、长、养凡物，名为财。财共生欲，欲共生邪，邪共生奸，奸共生猾，猾共生害而不止，则乱败，败而不止，不可复理，因穷还反其本，故名为承
 道——本——元气 天——一——阳——生 地——二——阴——养 人——三——和——施 万物——末——杂多——浮华  承负 由本至末以致承负 解决承负的办法——返本 守本戒中弃末 胎息 召感 天下之事，各从其类 存五藏神之术 通过气的感应召神 天心 重生恶杀 灾异变怪——天地之谈 通天地之谈 气论 五行本质 王相休囚废 通天地之气（上达与下达）——和 </description>
    </item>
    
    <item>
      <title>杂论</title>
      <link>http://example.org/notes/%E6%9D%82%E8%AE%BA/</link>
      <pubDate>Sat, 06 Jun 2020 00:00:00 +0800</pubDate>
      
      <guid>http://example.org/notes/%E6%9D%82%E8%AE%BA/</guid>
      <description>天人感应 天人感应之说由来已久 尚书洪范所述箕子言即开有周一代之统治思想，儒学承之，仲舒修缮之，此是自商以来之神道设教。
儒法道之变通 孟子者，应法家之难而作也，中庸者，对道家之责而生也。盖法家以人性为论说之基，其说有理有实，而彼时之儒家，有其仁义之论而无其基，故子孟子立性善之说而应之。儒法者，皆外以禁內者也，儒者克己，法者绳人。克己者失于伪，绳人者失于正。故中庸之论者，以诚补伪也，韩非之论者，以道正法也。儒者立诚而法者邀道，此彼时学术之大概也。
三教之圣 儒道皆以崇圣为宗，圣之所为异也，然造圣则一也。佛之在华初兴亦以圣人始，孝明感梦者，感西方之圣人也，由慕西方之圣而后受西方之教，此亦佛教东传之一大因缘也。
读南渡北归 读毕《南渡北归》，皇皇大作，知近代学人之来龙去脉，有可仰之者，有可鄙之者，有大令人唏嘘者。心向学术者，或病于孤，或病于傲，或病于怯，或病于杂。孤傲者，无友也，孤者自伤，傲者伤人；怯杂者，无恒也，怯于克难，杂则无专，皆失于一而难成。吾孤而杂者，于人事又不甚了了，若非如此，或可遇良师欤？亦不可或知也。此书大鼓舞心向学术者之志气也，其间自有正气在，学者读之甚有益。
易象、诗象、字象同源 易卦有本象，有引申象，本象者，取诸卦之本义也，天地水火雷风山泽是也，引申象者，所谓近取诸身，远取诸物是也。由乾之天象取乾之健义，由健义取龙象马象，此为引申象之一例，然不止于此也，乾卦之外，余卦亦如此。然引申象之取有其定则，可依诸卦之取象寻而求之，若能求得其定则，则易之奥府可窥而见之也。易象之本义，谓森罗万象，杂而不乱，循而则之，究达天人也然古之操易者甚秘，非史巫绝无可能窥其堂奥，况史巫尚有愚钝者，窥而不见者也，故后世罕得其传，取而代之者，以五行杂配为基之术数也。此术数之源流及利弊尚需探讨，于此暂且不表。诗之兴者亦有本义引申义，意象之联想勾引定一诗叙事之基调。易林往往引诗以为断文，盖因诗易之相通也。由一卦之总意象定卦事之吉凶，旁通钩引诸旁象以定情实，故易林辞虽杂而有本，然何为主象，何为旁象，由何爻定吉凶尚需考量。尔雅所录之字义亦多有可思之处，是否可搜集最小字义集合之汉字，由此集合引申变换出其他汉字？</description>
    </item>
    
    <item>
      <title>秦汉爵级</title>
      <link>http://example.org/notes/%E7%A7%A6%E6%B1%89%E7%88%B5%E7%BA%A7/</link>
      <pubDate>Sat, 06 Jun 2020 00:00:00 +0800</pubDate>
      
      <guid>http://example.org/notes/%E7%A7%A6%E6%B1%89%E7%88%B5%E7%BA%A7/</guid>
      <description>民爵  一公士  因有爵命而与士卒不同，故称公士
 二上造  有成命于上
 三簪袅 四不更  不预更卒事
 五大夫  列位从大夫
官爵  六官大夫  又名国大夫
 七公大夫  又名列大夫
 八公乘  得乘公家之车
 九五大夫  大夫之尊
 十左庶长  庶长为众列之长
 十一右庶长 十二左更 十三中更 十四右更  主领更卒，部其役事
 十五少上造 十六大上造  主上造之士
 十七驷车庶长  乘驷马之车而为众长
 十八大庶长 十九关内侯  有侯号，居京畿，无国邑
 二十彻侯（通侯、列候）  彻侯金印紫绶，避武帝讳，曰通侯，或曰列侯，改所食国令长名相，又有家丞、门大夫、庶子。</description>
    </item>
    
    <item>
      <title>汉书百官公卿表</title>
      <link>http://example.org/notes/%E6%B1%89%E4%B9%A6%E7%99%BE%E5%AE%98%E5%85%AC%E5%8D%BF%E8%A1%A8/</link>
      <pubDate>Fri, 05 Jun 2020 00:00:00 +0800</pubDate>
      
      <guid>http://example.org/notes/%E6%B1%89%E4%B9%A6%E7%99%BE%E5%AE%98%E5%85%AC%E5%8D%BF%E8%A1%A8/</guid>
      <description>三公   相国、丞相（大司徒）
秦官​金印紫绶，掌丞天子助理万机。​有两长史，秩千石​秦有左右，高帝即位，置一丞相，十一年更名相国，绿绶。孝惠、高后置左右丞相，文帝二年复置一丞相。​哀帝元寿二年更名大司徒。
    太尉（大司马、将军）
秦官​金印紫授，掌武事。​有长史，秩千石。​武帝建元二年省。元狩四年初置大司马，以冠将军之号，宣帝地节三年置大司马，不冠将军，亦元印绶官属。成帝绥和元年初赐在司马金印紫绶，置官属，禄比丞相，去将军。哀帝建平二年复去大司马印绶、官属，冠将军如故。元寿二年复赐大司马印绶，置官属，去将军，位在司徒上。
    御史大夫（大司空、御史中丞）
秦官​位上卿，银印青绶，掌副丞相。一曰中丞，在殿中兰台，掌图籍秘书，外督部刺史，内领侍御史员十五人，受公卿奏事，举劾按章。​有两丞，秩千石。​成帝绶和元年更名大司空，金印紫绶，禄比丞相，置长史如中丞，官职如故。哀帝建平二年复为御史大夫，元寿二年复为大司空，御史中丞更名御史长史。
    太傅、太师、太保（古官三公）
古官​金印紫绶。​太傅，高后元年初置。后省，八年复置。哀帝元寿二年复置。位在三公上。太师、太保，平帝元始元年皆初置。太师位在太傅上，太保次太傅。
  九卿   奉常（太常、秩宗）
秦官​掌宗庙礼仪，有丞。​景帝中六年更名太常。王莽改太常曰秩宗。
  六令丞
  太乐
掌伎乐
    太祝
掌祭祀​景帝中六年更名太祝为祠祀，武帝太初元年更曰庙祀，初置太卜。
    太宰
掌膳食
    太史
掌天时星历
    太卜
掌占卜
    太医
掌医药
      两长丞</description>
    </item>
    
    <item>
      <title>汉书笔记</title>
      <link>http://example.org/notes/%E6%B1%89%E4%B9%A6/</link>
      <pubDate>Fri, 05 Jun 2020 00:00:00 +0800</pubDate>
      
      <guid>http://example.org/notes/%E6%B1%89%E4%B9%A6/</guid>
      <description>汉郊祀之事 汉之祭祀，初备五帝畤于高祖，至文帝而天下定，彼时始虑及郊祀，及新垣平之奸发，文帝遂怠于此。景帝无预于封禅事。武帝之时，祭祀之事浸淫，封禅及于诸山。其后淫祀渐颓，一则因帝王之好不同，二则因儒学之兴，儒者多持禁淫祀之论也。宣帝尚多有延续，元成之后则渐废诸祀，官祀大抵仅限于宗庙与五帝畤。至成帝之时，五帝畤亦迁至长安近郊，帝王巡祭之事遂息。王莽之时，大兴淫祀以佞神，冀寿命与社稷之延，方术机巧之人亦乘势而兴，不修民德而望神佑，何其缪甚？观诸帝之兴祀所求不同。文帝受诳而事不果，无以窥其心迹。武帝本好此道也，彼时之祭祀，神鬼无别，巫、鬼、神皆崇信之。武帝鼎湖病愈后尤甚，所求者遂并及长生之道，其道有两途：一则曰祠灶致物用炼不死之药，一则曰封禅泰山以效黄帝飞升，观其志，佞神而利己者也。昭帝祚短无论。宣帝所求者但丰登而已，究其原，一则宣帝出于民间，了此疾苦，二则武帝之后民弊，亟需丰登也。元帝崇儒学，且其时灾异频出，惶惶于罪己而不暇于求索。成帝无后，所求者唯继嗣而已。哀帝病痹，所求者体療也。王莽所求甚多，愈其速亡而已。
汉灾异论平议 灾异论本有所原，至汉独尊儒学而大兴。略论其流有四：一者为董子之学，其传自春秋公羊。其论以阴阳之说杂神谴之谈，其脉具而理疏，其论灾异，或究于天意，或感于气类，然论而不甚祥，演而不甚通。二者为京房之学，其传自易，亦杂糅术数。其说长于阴阳气变，理术皆备，以卦统天地阴阳之正，以灾异之象关卦变，推卦变以明其由。其论虽精而难学，人君难以窥其堂奥，更无论推而广之，故京房身死而学寝。三者为刘向之学，其传自尚书洪范五行。刘向于五行传而演之，以五行五事为人君之正，五事失常则五行不协，五行不协则现相应之妖祸眚祥。其说比附春秋及秦汉以来之灾异，较董子之学为祥而无京房之难，然虽祥而失之于精。四者为刘歆之学，其说欲合三子之学。刘歆继其父之学，主洪范五行说，而以阴阳易卦解妖祸之象，然其解常有不当，且无董子之纯亦无京房之精。
封禅事与长生 秦皇、汉武封禅事皆与长生相关，按汉书所述时论，以为秦皇封禅之事止于风雨，故长生之事亦为泡影。燕齐方士所论汉武者，以为其心精纯尚缺，故虽封禅而方仙之事不果。然则为何而封禅可致方仙？观其时之信仰或可知一二。秦汉之生死观：人生归长安里，死属泰山府。泰山关乎人生死之大事，故寿命之事不可不求之泰山。泰山之守为泰山府君，佛教东来之前，死者皆为泰山府君所掌，故死籍为其所录。秦汉之际鬼神无分，泰山府君生前为人，死后为鬼神，然其成鬼神之由尚不明。封禅之事秘而不宣，或为帝王与府君之约？府君除人君之死籍而人君予府君之神籍？</description>
    </item>
    
    <item>
      <title>淮南子笔记</title>
      <link>http://example.org/notes/%E6%B7%AE%E5%8D%97%E5%AD%90/</link>
      <pubDate>Fri, 05 Jun 2020 00:00:00 +0800</pubDate>
      
      <guid>http://example.org/notes/%E6%B7%AE%E5%8D%97%E5%AD%90/</guid>
      <description>淮南子之杂 淮南鸿烈之原道训，俶真训多老，杂以性情论；天文训，地形训多阴阳，杂以术数；时则训多儒，杂以阴阳；精神训多庄，杂以黄老。若能杂而统之以一，亦不失为学问之善道也。
淮南子本经训 淮南本经训以为帝体道而王法阴阳，依其意，似以为道乃一物而高于阴阳者也。淮南虽杂糅诸家，然论其旨归则宗于老子也。盖先秦论道已有分歧，或以道为一物，在万物之先，生天生地，成就万物而不失者也。或以为物之所生禀于自然，道者不离万物，成就万物而自非一物者也。又或者兼而有之，而偏于一说。老庄皆可谓兼而有之者也，然老子偏于生成，庄子偏于不生，易传所谓一阴一阳之为道或亦偏后者。但凡论宇宙者偏于前者，论境界者偏于后者。此说亦可详考也。
淮南道应训 淮南道应训，该是解老一体例，其例与韩式外传略同，盖举事以明经义者也。易或亦可循此例乎？易本占验之书，然其言不止于占验，人事史皆可备为一参也，前人无作此体例，或因易有时一卦之卦辞少难明其义乎？焦氏易林自起占例，比附诗史而自解之，或即因此。惜后世之视易林皆重其占法占例，而略其解易之法也。佛教之入中国之前，中国所述心者多为心术之心，而之后在其影响之下所论及者为心物之心，此从支道林之解逍遥义或可见端倪。心术者，多为理想之描述，帝王该持何心，士君子该持何心？心物者，心为对物之心，物性心性而后有心物。
淮南子天文训 今日读淮南子天文训，其中所述术数之理颇难，或需辅以图画而学之。其中所述，诸多颇与式盘相合，或其时已有式盘乎？其中所言宜忌应为日者之术，五行干支天文皆备，与后世之术数元素比，所差者，京房之卦论也。盖其中有几点颇值得留意者：有述及建除者，研习术数可加留意。依太一（或太阴）所行断吉凶者，或为太一行九宫之术雏形，所差者，九宫之合入干支五行也。其中所述之气论及天人相感说可与董君之论相参。二者时代接近，然鸿烈所承为道，董君为儒宗，此论或为时代所共识也，然其起源于何时亦可探讨也。天地于道生成万物中所处位置亦甚为有趣。道，宇宙，清浊二气，天地，阴阳，万物。此诸概念及顺序颇为重要。前俶真训所述心性理论于道家理论系统中所处位置为何？玄学是否为道家心性理论之实现者？
淮南缪称训 淮南缪称训者，几为纯儒也。盖其论之宗旨，王秘之以黄老，士则之以儒宗，民绳之以律法，天下统之以阴阳感应。此已成后世统治之局，亦为汉室之家法也。</description>
    </item>
    
    <item>
      <title>道教术法</title>
      <link>http://example.org/notes/%E9%81%93%E6%95%99%E6%9C%AF%E6%B3%95/</link>
      <pubDate>Fri, 05 Jun 2020 00:00:00 +0800</pubDate>
      
      <guid>http://example.org/notes/%E9%81%93%E6%95%99%E6%9C%AF%E6%B3%95/</guid>
      <description>基础 行炁 夫人在气中，气在人中，自天地至于万物，无不须气以生者也。善行气者，内以养身，外以却恶，然百姓日用而不知焉。（《抱朴子内篇•至理》）万物感气，并亦自然，与彼天地，各为一物，但成有先後，体有巨细耳。……天地虽含囊万物，而万物非天地之所为也。（《抱朴子内篇•塞难》）夫行炁当以生炁之时，勿以死炁之时也。（《抱朴子内篇•释滞》）
气与炁？ 胎息 得胎息者，能不以鼻口嘘吸，如在胞胎之中，则道成矣。初学行炁，鼻中引炁而闭之，阴以心数至一百二十，乃以口微吐之，及引之，皆不欲令己耳闻其炁出入之声，常令入多出少，以鸿毛著鼻口之上。吐炁而鸿毛不动为候也。渐习转增其心数，久久可以至千，至千则老者更少，日还一日矣。（《抱朴子内篇•释滞》）胎息与辟谷：行炁大要，不欲多食，及食生菜肥鲜之物，令人炁强难闭。又禁恚怒，多恚怒则炁乱，既不得溢，或令人发欬，故鲜有能为者也。（《抱朴子内篇•释滞》）
存思 守一 人能守一，一亦守人。所以白刃无所措其锐，百害无所容其凶，居败能成，在危独安也。（《抱朴子内篇•地真》）
  守真一
夫长生仙方，则唯有金丹；守形卻恶，则独有真一，故古人尤重也。一在北极大渊之中，前有明堂，後有绛宫；巍巍华盖，金楼穹隆；左罡右魁，激波扬空；玄芝被崖，朱草蒙珑；白玉嵯峨，日月垂光；历火过水，经玄涉黄；城阙交错，帷帐琳琅；龙虎列卫，神人在傍；不施不与，一安其所；不迟不疾，一安其室；能暇能豫，一乃不去；守一存真，乃能通神；少欲约食，一乃留息；白刃临颈，思一得生；知一不难，难在於终；守之不失，可以无穷；陆辟恶兽，水卻蛟龙；不畏魍魉，挟毒之虫；鬼不敢近，刃不敢中。此真一之大略也。一有姓字服色，男长九分，女长六分，或在脐下二寸四分下丹田中，或在心下绛宫金阙中丹田也，或在人两眉閒，卻行一寸为明堂，二寸为洞房，三寸为上丹田也。此乃是道家所重，世世歃血口传其姓名耳。（《抱朴子内篇•地真》）
    守玄一
玄一之道，亦要法也。无所不辟，与真一同功。真一有姓字长短服色目，玄一但此见之。初求之於日中，所谓知白守黑，欲死不得者也。然先当百日洁斋，乃可候求得之耳，亦不过三四日得之，得之守之，则不复去矣。（《抱朴子内篇•地真》）
  存神   存五藏神
 太平经   黄庭经    降神 师言欲长生，当勤服大药，欲得通神，当金水分形。形分则自见其身中之三魂七魄，而天灵地祇，皆可接见，山川之神，皆可使役也。（《抱朴子内篇•地真》）
召山神社鬼 上士入山，持三皇内文及五岳真形图，所在召山神，及按鬼录，召州社及山卿宅尉问之，则木石之怪，山川之精，不敢来试人。（《抱朴子内篇•登涉》）
术法分类 炁禁法 善用炁者，嘘水，水为之逆流数步；嘘火，火为之灭；嘘虎狼，虎狼伏而不得动起；嘘蛇虺，蛇虺蟠而不能去。若他人为兵刃所伤，嘘之血即止；闻有为毒虫所中，虽不见其人，遥为嘘祝我之手，男嘘我左，女嘘我右，而彼人虽在百里之外，即时皆愈矣。又中恶急疾，但吞三九之炁，亦登时差也。（《抱朴子内篇•释滞》）
禳天灾(辟疫病) 知之者可以入大疫之中，与病人同床而己不染。又以群从行数十人，皆使无所畏。（《抱朴子内篇•至理》）
禁鬼神 或有邪魅山精，侵犯人家，以瓦石掷人，以火烧人屋舍。或形见往来，或但闻其声音言语，而善禁者以炁禁之，皆即绝。（《抱朴子内篇•至理》）
禁毒蛇猛兽 入山林多溪毒蝮蛇之地，凡人暂经过，无不中伤。而善禁者以炁禁之，能辟方数十里上，伴侣皆使无为害者。又能禁虎豹及蛇蜂，皆悉令伏不能起。若人为蛇虺所中，以炁禁之则立愈。（《抱朴子内篇•至理》）
禁金疮 以炁禁金疮，血即登止，又能续骨连筋。（《抱朴子内篇•至理》）
禁白刃 可蹈之不伤，刺之不入。（《抱朴子内篇•至理》）
禁水 近世左慈赵明等，以炁禁水，水为之逆流一二丈。（《抱朴子内篇•至理》）
禁火 于茅屋上燃火，煮食食之，而茅屋不焦。（《抱朴子内篇•至理》）
禁沸汤 思引法 却恶 若在鬼庙之中，山林之下，大疫之地，冢墓之閒，虎狼之薮，蛇蝮之处，守一不怠，众恶远迸。若忽偶忘守一，而为百鬼所害。或卧而魇者，即出中庭视辅星，握固守一，鬼即去矣。若夫阴雨者，但止室中，向北思见辅星而已。若为兵寇所围，无复生地，急入六甲阴中，伏而守一，则五兵不能犯之也。能守一者，行万里，入军旅，涉大川，不须卜日择时，起工移徙，入新屋舍，皆不复按堪舆星历，而不避太岁太阴将军、月建煞耗之神，年命之忌，终不复值殃咎也。先贤历试有验之道也。（《抱朴子内篇•地真》）
  避虎
一法，直思吾身为朱鸟，令长三丈，而立来虎头上，因即闭气，虎即去。若暮宿山中者，密取头上钗，闭炁以刺白虎上，则亦无所畏。
  分形 守玄一，并思其身，分为三人，三人已见，又转益之，可至数十人，皆如己身，隐之显之，皆自有口诀，此所谓分形之道。（《抱朴子内篇•地真》）
假物法 金丹 以杼血朱草煮一丸，以拭目眦，即见鬼及地中物，能夜书；以白羊血涂一丸，投水中，鱼龙立出，可以取也；以青羊血丹鸡血涂一丸，悬都门上，一里不疫；以涂牛羊六畜额上，皆不疫病，虎豹不犯也；以虎胆蛇肪涂一丸，从月建上以掷敌人之军，军即便无故自乱，相伤杀而走矣；以牛血涂一丸以投井中，井中即沸，以投流水，流水则逆流百步；以白犬血涂一丸，投社庙舍中，其鬼神即见，可以役使；以兔血涂一丸，置六阴之地，行厨玉女立至，可俟六七十人也；以鲤鱼胆涂一丸，持入水，水为之开一丈，可得气息水中以行，冒雨衣不霑也；以紫苋煮一丸，含咽其汁，可百日不饥；以慈石煮一丸，内髻中，以击贼，白刃流矢不中之，有射之者，矢皆自向也；以六丁六壬上土并一丸，以蔽人中则隐形，含一丸，北向以喷火，火则灭；以庚辛日申酉时，向西地以一丸掷树，树木即日便枯；又以一丸，禹步掷虎狼蛇蝮，皆即死；研一丸以书石即入石，书金即入金，书木入木，所书皆彻其肌理，削治不可去也。卒死未经宿，以月建上水下一丸，令入咽喉，并含水喷死人面，即活。以狐血鹤血涂一丸，内爪中，以指万物，随口变化，即山行木徙，人皆见之，然而实不动也。（《抱朴子内篇•黄白》）
镜 又万物之老者，其精悉能假讬人形，以眩惑人目而常试人，唯不能於镜中易其真形耳。是以古之入山道士，皆以明镜径九寸已上，悬於背後，则老魅不敢近人。或有来试人者，则当顾视镜中，其是仙人及山中好神者，顾镜中故如人形。若是鸟兽邪魅，则其形貌皆见镜中矣。（《抱朴子内篇•登涉》）师言守一兼修明镜，其镜道成则能分形为数十人，衣服面貌，皆如一也。（《抱朴子内篇•地真》）</description>
    </item>
    
  </channel>
</rss>