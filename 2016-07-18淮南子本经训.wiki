= 淮南子本经训 =
　　淮南本经训以为帝体道而王法阴阳，依其意，似以为道乃一物而高于阴阳者也。淮南虽杂糅诸家，然论其旨归则宗于老子也。盖先秦论道已有分歧，或以道为一物，在万物之先，生天生地，成就万物而不失者也。或以为物之所生禀于自然，道者不离万物，成就万物而自非一物者也。又或者兼而有之，而偏于一说。老庄皆可谓兼而有之者也，然老子偏于生成，庄子偏于不生，易传所谓一阴一阳之为道或亦偏后者。但凡论宇宙者偏于前者，论境界者偏于后者。此说亦可详考也。
