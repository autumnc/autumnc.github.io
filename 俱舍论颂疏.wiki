T1823 俱舍論頌疏論本 (30卷).EPUB

---------------

2014-06-16 00:39:12

一切種者。不染無知。種類無邊。名一切種。障一切法。不能悟解。是不染無知。

---------------

2014-06-16 00:40:02

不染無知。劣慧為體。三性門中。善無記攝。體非煩惱。故名不染。於境不悟。稱曰無知。

---------------

2014-06-16 00:40:28

亦名習氣。數習煩惱。所成氣分。習之氣故。名為習氣。唯佛永斷。二乘猶有。

---------------

2014-06-16 00:42:23

諸冥者是染污無知。諸謂諸境。即四諦修道。五部境也。五部非一。故名諸境。冥者即是見修所斷。一切煩惱。以此煩惱覆障諸境。故說為冥。染污無知。無明為體。煩惱不淨。名為染污。於境不悟。故曰無知。

---------------

2014-06-16 00:44:48

一切種冥滅。是非擇滅。由佛世尊斷一切種冥。證不生法。故名非擇滅。此言證者。是不染無知。勝緣闕位。得非擇滅。名為證也。由斷此冥。獲一切智。能知一切種類法。故智德圓滿

---------------

2014-06-16 00:44:39

諸冥滅者。即是擇滅。由佛世尊斷煩惱冥。證不生法。名為擇滅。斷德圓滿故。

---------------

2014-06-16 10:51:51

慧相應心。及受想等。諸心所法。四相及得。道共無表。此等諸法。是慧眷屬。隨慧行故。名曰隨行。如是淨慧。及與隨行。通攝五蘊。名為勝義阿毘達磨。此五蘊中。言色蘊者。道共戒也。受想蘊者。隨行中受想心所也。行蘊者。除受想外諸餘心所。四相及得也。識蘊者。慧相應心也

---------------

2014-06-16 10:57:05

無漏淨慧。是真對法。有漏慧論。非真對法　言對法者。謂為無漏作資糧故。亦名對法。

---------------

2014-06-16 10:58:44

法相法者。通四聖諦。相者性也。狀也。望自體邊名性。望他緣邊名相。此四諦法。是法相故。故名法相法。

---------------

2014-06-16 11:01:51

總有六種。一自性對法。謂淨慧也。二隨行對法。謂淨慧眷屬也。三方便對法。謂有漏四慧也。四資糧對法。謂論教也。五境界對法。謂四諦也。六果對法。謂涅槃也。前四能對。名對法。後二所對名對法也

---------------

2014-06-16 15:02:41

諦有四種。苦集滅道。苦集道三。是有為法。道雖有為。是無漏法。

---------------

2014-06-16 15:05:01

緣滅道諦。諸漏雖生。而不隨增。故非有漏。不隨增義。

---------------

2014-06-16 15:14:03

此非擇滅。礙當生法。令永不起。名畢竟礙。言別得者。謂非擇滅。有實體性。緣闕位中。起別得得。故非擇滅。得不因擇。但由緣闕名非擇滅。

---------------

2014-06-16 15:21:05

為者作也。此有為法眾緣造作。故名為有彼為故。名為有為

---------------

2014-06-16 15:51:38

亦世路者。世謂三世。路即是法。世所依故。謂過去法。是世已行。現在法。是世正行。未來法。是世當行。故有為法是三世路。世之路故。名為世路。

---------------

2014-06-16 16:06:14

無為雖義。不墮三世。不名俱義。非言依也

---------------

2014-06-16 16:11:42

煩惱名取。能執取生死故也。蘊從取生。故名取蘊。

---------------

2014-06-16 16:14:22

苦者苦諦。三界有漏。違聖心故。總名為苦。非是苦受。逼迫之苦。以彼苦受唯欲界故

---------------

2014-06-16 16:15:16

世間者。是可毀壞義。有漏諸法。有二種壞。一四相壞。二對治壞。故名世間。無漏道諦。雖四相壞。闕第二對治壞。故不名世間。

---------------

2014-06-16 16:25:16

冷飢渴三。是心所欲。非正目觸。因有三觸。發此三欲。故冷飢渴。是觸家果。而非是觸。今言觸者。從果為名。

---------------

2014-06-16 16:30:36

隨流者。明無表相。隨謂隨順。性相似故。流謂流轉。相續起故。

---------------

2014-06-16 18:06:40

地謂顯形色色處為體。謂青等地。依顯色立。長短等地。依形色立。此非實地。實地是堅。唯身根得。非眼根見。於顯形色。假立地名。是色處攝。眼所見也。

---------------

2014-06-16 18:09:27

風即界者。此一師釋。無有假風。風即是界。界者體也。體即是動。世間於動。立風名故。立動為風。即是實風。故無假風　言亦爾者。此一師釋。許有假風。如前假地水火。依顯形色。立風亦如此。依顯形色。故言亦然。如世間說黑風團風。黑即是顯。團即是形。此用顯形。表示風故

---------------

2014-06-16 18:11:16

變者。顯剎那無常。壞者顯眾同分無常也

---------------

2014-06-17 11:23:58

餘心所法。唯領前境。不能領觸。名境界受。唯受一箇。偏能領觸。名自性受

---------------

2014-06-17 11:28:38

造作遷流。二義名行。

---------------

2014-06-17 11:31:37

應知六識轉為意者。明有意界。應知六識轉謝過去。能與後識。為所依邊。名為意界。故知六識。居現在世名識。在過去名意。

---------------

2014-06-17 11:36:16

此六識身。初謝過去。名無間滅。謂於中間。無間隔故。即此六識。無間滅已。為後識依。即名意界意者。所依義故。過去識得名為意。由與現識為所依故

---------------

2014-06-17 11:44:40

一切色法。一色蘊攝盡。一切心法。一意處攝盡。一切心所及不相應。并無為法。一法界攝盡　故舉此三。攝法總盡

---------------

2014-06-17 11:50:35

為所發識明了端嚴。現見世間。閉一目等。了別色等。便不分明。是故三根。各生二處。

---------------

2014-06-17 11:55:25

生門者。是處義也。謂六根六境。是心心所。生長門處。由六識生必託根境方能起故。

---------------

2014-06-17 12:01:04

薩婆多宗。三科俱實。若依經部。蘊處是假。唯界是實。若依論主。唯蘊是假。餘二並實。

---------------

2014-06-17 19:56:47

境有二相。一者總相。謂色聲等。二者別相。謂違順等。心所取別。識取總相。故難分別。最為細也

---------------

2014-06-17 23:29:04

意境有四。三世無為。於此四中。或時取一。或二三四。

---------------

2014-06-17 23:30:40

觸有十一。四是能造。地水火風。七是所造。滑澁等。身根有時。或取大種。或取所造。或二俱取。故。不定也。

---------------

2014-06-17 23:37:09

謂色等五境。為境性。是境界故　眼等五根。名有境性。有境界故　於此十處。若總名色。即無如此境有境性種種差別。為差別故。建立為十。唯一名色。

---------------

2014-06-18 00:13:53

空界謂竅隙者。正明空界非虛空也。唯取門窓。及口鼻等。內外竅隙。名為空界。

---------------

2014-06-18 00:26:23

功能所託。名為境界。如眼能見色。識能了色。喚色為境界。

---------------

2014-06-18 00:30:54

且如一色被眼所見。名為境界。眼為有功能於色故也　即此一色。能引識起。名為所緣。為與識為力故也。由此道理。礙取境義邊。名境界有對。故境界有對。通六根六識。以根及識。能取境故　礙緣境義邊。名所緣有對。

---------------

2014-06-18 11:00:44

如有色處。其心欲生。被他聲礙。心遂不起。心不起時。名為有對。心正生時。即名無對。不同有宗於心生位說名有對。論主意朋鳩摩羅多釋故。論云此是所許

---------------

2014-06-18 11:03:15

由色聲二非自性善惡。約能發心。判成善惡。心若是善。所發身語。亦名為善。心若不善。所發身語。亦名不善。所以身語。名等起善。

---------------

2014-06-18 11:17:16

法界中。有十四不相應。及三無為兼無表色。名非相應法。此非相應法及靜慮中間伺。同前第三無尋無伺品。故言亦如是。謂非相應法。不與尋伺相應故。名無尋無伺。其中間禪伺。地法中無尋故。不與尋相應。故名無尋也。伺無第二伺共相應。故名無伺也

---------------

2014-06-18 15:30:54

自性分別者。體唯是尋。

---------------

2014-06-18 15:30:39

第六識相應散慧。名為計度分別

---------------

2014-06-18 15:31:43

若定若散。意識相應諸念。名為隨念分別

---------------

2014-06-18 15:34:25

緣謂攀緣。心心所法名為能緣。境名所緣。有彼所緣。名有所緣

---------------

2014-06-18 15:37:39

前八界及聲無執受者。前謂取前七心界。及法界全。此八及聲。總成九界。名無執受。餘二者。餘謂所餘。謂眼等五根。色香味觸。此之九界。各通二義。一有執受。二無執受。有眼等五根住現在世。名有執受。過去未來名無執受。色香味觸住現在世。與五根不相離者。名有執受。若在現在。不與根合。及在身外。并過去未來法。名無執受

---------------

2014-06-18 15:41:33

有執受者。心心所法。共所執持。攝為依處。名有執受。損益展轉。更相隨故

---------------

2014-06-18 16:48:08

或所造業。至得果時。變而能熟。故名異熟。果從彼生。名異熟生。謂所造業。未至得果。起取果用。至得果時。起與果用。此與果用。與前取果用異故。名之為變。變即是異。是能熟故。名異熟。異即是熟。故名異熟。

---------------

2014-06-18 16:54:03

能長養通三性。所長養唯無記。

---------------

2014-06-19 01:00:51

謂生欲界。必成就識。

---------------

2014-06-19 01:09:16

意彼同分。唯有一種。謂不生法。意生必同分。故唯不生。名彼同分也

---------------

2014-06-19 01:10:47

根境識三。更相交涉。故名為分。同有交涉分。故名同分

---------------

2014-06-19 01:11:01

同有作用分。故名同分

---------------

2014-06-19 01:11:26

或復分者。是所生觸。三和生觸。同有生觸。故名同分。

---------------

2014-06-19 01:12:09

由非同分與彼同分。種類分同。名彼同分。

---------------

2014-06-19 11:01:45

略說非見斷。總有三種。一不染法。善無記也。二非六生。謂五識也。不從第六意生。名非六生也。三者色法此三種法。定非見斷。非迷諦理親發起。故謂不染。非六生非迷諦理。色法非見惑親發也

---------------

2014-06-19 11:07:51

法界一分八種名見。謂身見等五染污見。六世間正見。謂意識相應善。有漏慧也。七有學正見。謂有學身中。諸無漏見。八無學正見。謂無學身中。諸無漏見。此八是慧。推度境故。皆名為見。

---------------

2014-06-19 11:16:52

眼色等緣。生於眼識。此等於見。孰為能所。但順世情。假興言說。眼名能見。識名能了。智者於中。不應封著。

---------------

2014-06-19 14:31:26

問法不過四種。以狹問寬。順前句答。以寬問狹。順後句答。互有寬狹。應作四句。若無寬狹。答曰如是。

