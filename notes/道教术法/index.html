<!DOCTYPE html>
<html lang="en" data-theme="light"><head>
    <title> autumnc | 道教术法 </title>
    <meta charset="utf-8"><meta name="generator" content="Hugo 0.71.1" /><meta name="viewport" content="width=device-width,initial-scale=1,viewport-fit=cover">
    <meta name="description" content="寓言十九，重言十七，卮言日出，和以天倪。">
    
    <link rel="stylesheet" href="https://example.com/css/style.min.67cd718c0a3c8009c771494d381fb7128246a454bd0518fed97cb65d257db948.css" integrity="sha256-Z81xjAo8gAnHcUlNOB&#43;3EoJGpFS9BRj&#43;2Xy2XSV9uUg=" crossorigin="anonymous" type="text/css">
    
    <link href="https://stackpath.bootstrapcdn.com/font-awesome/4.7.0/css/font-awesome.min.css" rel="stylesheet" integrity="sha384-wvfXpqpZZVQGK6TAh5PVlGOfQNHSoD2xbE+QkPxCAFlNEevoEH3Sl0sibVcOQVnN" crossorigin="anonymous">
    
    <link rel="shortcut icon" href="https://example.com/favicons/favicon.ico" type="image/x-icon">
    <link rel="apple-touch-icon" sizes="180x180" href="https://example.com/favicons/apple-touch-icon.png">
    <link rel="icon" type="image/png" sizes="32x32" href="https://example.com/favicons/favicon-32x32.png">
    <link rel="icon" type="image/png" sizes="16x16" href="https://example.com/favicons/favicon-16x16.png">
    <link rel="canonical" href="https://example.com/notes/%E9%81%93%E6%95%99%E6%9C%AF%E6%B3%95/">
    
    
    <script type="text/javascript" src="https://example.com/js/anatole-header.min.c275265a259296f3dd50e8236a77fcbcadb1dbb9597d3045c675dcc2c7c58a93.js" integrity="sha256-wnUmWiWSlvPdUOgjanf8vK2x27lZfTBFxnXcwsfFipM=" crossorigin="anonymous"></script>
</head><body><div class="sidebar animated fadeInDown">
    <div class="logo-title">
      <div class="title">
        <img src="https://example.com/images/profile.jpg" alt="profile picture">
        <h3 title=""><a href="/">言窟</a></h3>
        <div class="description">
          <p>寓言十九，重言十七，卮言日出，和以天倪。</p>
        </div>
      </div>
    </div>
    <ul class="social-links">
        
        <li>
        <a href="https://de.linkedin.com/" rel="me" aria-label="Linkedin">
          <i class="fa fa-2x fa-linkedin" aria-hidden="true"></i>
        </a>          
        </li>

        
        <li>
        <a href="https://github.com/lxndrblz/anatole/" rel="me" aria-label="GitHub">
          <i class="fa fa-2x fa-github" aria-hidden="true"></i>
        </a>          
        </li>

        
        <li>
        <a href="https://www.instagram.com/" rel="me" aria-label="instagram">
          <i class="fa fa-2x fa-instagram" aria-hidden="true"></i>
        </a>          
        </li>

        
        <li>
        <a href="mailto:mail@alexbilz.com" rel="me" aria-label="e-mail">
          <i class="fa fa-2x fa-envelope" aria-hidden="true"></i>
        </a>          
        </li>

        
    </ul>
    <div class="footer">
        <div class="by_farbox">&copy; autumnc 2020 </div>
      </div>
    </div>
</div><div class="main">
            <div class="page-top animated fadeInDown">
    <ul class="nav">
        
        
        
        <li><a  href="/" title="">Home</a></li>
        
        
        <li><a  href="/post/" title="">Posts</a></li>
        
        
        <li><a  href="/notes/" title="">Notes</a></li>
        
    </ul>
    <div class="themeswitcher">
        <a class="theme-switch" title="Switch Theme">
            <i class="fa fa-adjust fa-fw" aria-hidden="true"></i>
        </a>
    </div>
</div>

            <div class="autopagerize_page_element">
                <div class="content">
<div class="post animated fadeInDown">
    <div class="post-content">

      <div class="post-title">
        <h3>道教术法
        </h3>
        
        </div>

    <h2 id="基础">基础</h2>
<h3 id="行炁">行炁</h3>
<p>夫人在气中，气在人中，自天地至于万物，无不须气以生者也。善行气者，内以养身，外以却恶，然百姓日用而不知焉。（《抱朴子内篇•至理》）万物感气，并亦自然，与彼天地，各为一物，但成有先後，体有巨细耳。……天地虽含囊万物，而万物非天地之所为也。（《抱朴子内篇•塞难》）夫行炁当以生炁之时，勿以死炁之时也。（《抱朴子内篇•释滞》）</p>
<h4 id="气与炁">气与炁？</h4>
<h4 id="胎息">胎息</h4>
<p>得胎息者，能不以鼻口嘘吸，如在胞胎之中，则道成矣。初学行炁，鼻中引炁而闭之，阴以心数至一百二十，乃以口微吐之，及引之，皆不欲令己耳闻其炁出入之声，常令入多出少，以鸿毛著鼻口之上。吐炁而鸿毛不动为候也。渐习转增其心数，久久可以至千，至千则老者更少，日还一日矣。（《抱朴子内篇•释滞》）胎息与辟谷：行炁大要，不欲多食，及食生菜肥鲜之物，令人炁强难闭。又禁恚怒，多恚怒则炁乱，既不得溢，或令人发欬，故鲜有能为者也。（《抱朴子内篇•释滞》）</p>
<h3 id="存思">存思</h3>
<h4 id="守一">守一</h4>
<p>人能守一，一亦守人。所以白刃无所措其锐，百害无所容其凶，居败能成，在危独安也。（《抱朴子内篇•地真》）</p>
<!-- raw HTML omitted -->
<ul>
<li>
<p>守真一</p>
<p>夫长生仙方，则唯有金丹；守形卻恶，则独有真一，故古人尤重也。一在北极大渊之中，前有明堂，後有绛宫；巍巍华盖，金楼穹隆；左罡右魁，激波扬空；玄芝被崖，朱草蒙珑；白玉嵯峨，日月垂光；历火过水，经玄涉黄；城阙交错，帷帐琳琅；龙虎列卫，神人在傍；不施不与，一安其所；不迟不疾，一安其室；能暇能豫，一乃不去；守一存真，乃能通神；少欲约食，一乃留息；白刃临颈，思一得生；知一不难，难在於终；守之不失，可以无穷；陆辟恶兽，水卻蛟龙；不畏魍魉，挟毒之虫；鬼不敢近，刃不敢中。此真一之大略也。一有姓字服色，男长九分，女长六分，或在脐下二寸四分下丹田中，或在心下绛宫金阙中丹田也，或在人两眉閒，卻行一寸为明堂，二寸为洞房，三寸为上丹田也。此乃是道家所重，世世歃血口传其姓名耳。（《抱朴子内篇•地真》）</p>
</li>
</ul>
<!-- raw HTML omitted -->
<ul>
<li>
<p>守玄一</p>
<p>玄一之道，亦要法也。无所不辟，与真一同功。真一有姓字长短服色目，玄一但此见之。初求之於日中，所谓知白守黑，欲死不得者也。然先当百日洁斋，乃可候求得之耳，亦不过三四日得之，得之守之，则不复去矣。（《抱朴子内篇•地真》）</p>
</li>
</ul>
<h4 id="存神">存神</h4>
<!-- raw HTML omitted -->
<ul>
<li>
<p>存五藏神</p>
<!-- raw HTML omitted -->
<ul>
<li>太平经</li>
</ul>
<!-- raw HTML omitted -->
<ul>
<li>黄庭经</li>
</ul>
</li>
</ul>
<h3 id="降神">降神</h3>
<p>师言欲长生，当勤服大药，欲得通神，当金水分形。形分则自见其身中之三魂七魄，而天灵地祇，皆可接见，山川之神，皆可使役也。（《抱朴子内篇•地真》）</p>
<h4 id="召山神社鬼">召山神社鬼</h4>
<p>上士入山，持三皇内文及五岳真形图，所在召山神，及按鬼录，召州社及山卿宅尉问之，则木石之怪，山川之精，不敢来试人。（《抱朴子内篇•登涉》）</p>
<h2 id="术法分类">术法分类</h2>
<h3 id="炁禁法">炁禁法</h3>
<p>善用炁者，嘘水，水为之逆流数步；嘘火，火为之灭；嘘虎狼，虎狼伏而不得动起；嘘蛇虺，蛇虺蟠而不能去。若他人为兵刃所伤，嘘之血即止；闻有为毒虫所中，虽不见其人，遥为嘘祝我之手，男嘘我左，女嘘我右，而彼人虽在百里之外，即时皆愈矣。又中恶急疾，但吞三九之炁，亦登时差也。（《抱朴子内篇•释滞》）</p>
<h4 id="禳天灾--辟疫病">禳天灾(辟疫病)</h4>
<p>知之者可以入大疫之中，与病人同床而己不染。又以群从行数十人，皆使无所畏。（《抱朴子内篇•至理》）</p>
<h4 id="禁鬼神">禁鬼神</h4>
<p>或有邪魅山精，侵犯人家，以瓦石掷人，以火烧人屋舍。或形见往来，或但闻其声音言语，而善禁者以炁禁之，皆即绝。（《抱朴子内篇•至理》）</p>
<h4 id="禁毒蛇猛兽">禁毒蛇猛兽</h4>
<p>入山林多溪毒蝮蛇之地，凡人暂经过，无不中伤。而善禁者以炁禁之，能辟方数十里上，伴侣皆使无为害者。又能禁虎豹及蛇蜂，皆悉令伏不能起。若人为蛇虺所中，以炁禁之则立愈。（《抱朴子内篇•至理》）</p>
<h4 id="禁金疮">禁金疮</h4>
<p>以炁禁金疮，血即登止，又能续骨连筋。（《抱朴子内篇•至理》）</p>
<h4 id="禁白刃">禁白刃</h4>
<p>可蹈之不伤，刺之不入。（《抱朴子内篇•至理》）</p>
<h4 id="禁水">禁水</h4>
<p>近世左慈赵明等，以炁禁水，水为之逆流一二丈。（《抱朴子内篇•至理》）</p>
<h4 id="禁火">禁火</h4>
<p>于茅屋上燃火，煮食食之，而茅屋不焦。（《抱朴子内篇•至理》）</p>
<h4 id="禁沸汤">禁沸汤</h4>
<h3 id="思引法">思引法</h3>
<h4 id="却恶">却恶</h4>
<p>若在鬼庙之中，山林之下，大疫之地，冢墓之閒，虎狼之薮，蛇蝮之处，守一不怠，众恶远迸。若忽偶忘守一，而为百鬼所害。或卧而魇者，即出中庭视辅星，握固守一，鬼即去矣。若夫阴雨者，但止室中，向北思见辅星而已。若为兵寇所围，无复生地，急入六甲阴中，伏而守一，则五兵不能犯之也。能守一者，行万里，入军旅，涉大川，不须卜日择时，起工移徙，入新屋舍，皆不复按堪舆星历，而不避太岁太阴将军、月建煞耗之神，年命之忌，终不复值殃咎也。先贤历试有验之道也。（《抱朴子内篇•地真》）</p>
<!-- raw HTML omitted -->
<ul>
<li>
<p>避虎</p>
<p>一法，直思吾身为朱鸟，令长三丈，而立来虎头上，因即闭气，虎即去。若暮宿山中者，密取头上钗，闭炁以刺白虎上，则亦无所畏。</p>
</li>
</ul>
<h4 id="分形">分形</h4>
<p>守玄一，并思其身，分为三人，三人已见，又转益之，可至数十人，皆如己身，隐之显之，皆自有口诀，此所谓分形之道。（《抱朴子内篇•地真》）</p>
<h3 id="假物法">假物法</h3>
<h4 id="金丹">金丹</h4>
<p>以杼血朱草煮一丸，以拭目眦，即见鬼及地中物，能夜书；以白羊血涂一丸，投水中，鱼龙立出，可以取也；以青羊血丹鸡血涂一丸，悬都门上，一里不疫；以涂牛羊六畜额上，皆不疫病，虎豹不犯也；以虎胆蛇肪涂一丸，从月建上以掷敌人之军，军即便无故自乱，相伤杀而走矣；以牛血涂一丸以投井中，井中即沸，以投流水，流水则逆流百步；以白犬血涂一丸，投社庙舍中，其鬼神即见，可以役使；以兔血涂一丸，置六阴之地，行厨玉女立至，可俟六七十人也；以鲤鱼胆涂一丸，持入水，水为之开一丈，可得气息水中以行，冒雨衣不霑也；以紫苋煮一丸，含咽其汁，可百日不饥；以慈石煮一丸，内髻中，以击贼，白刃流矢不中之，有射之者，矢皆自向也；以六丁六壬上土并一丸，以蔽人中则隐形，含一丸，北向以喷火，火则灭；以庚辛日申酉时，向西地以一丸掷树，树木即日便枯；又以一丸，禹步掷虎狼蛇蝮，皆即死；研一丸以书石即入石，书金即入金，书木入木，所书皆彻其肌理，削治不可去也。卒死未经宿，以月建上水下一丸，令入咽喉，并含水喷死人面，即活。以狐血鹤血涂一丸，内爪中，以指万物，随口变化，即山行木徙，人皆见之，然而实不动也。（《抱朴子内篇•黄白》）</p>
<h4 id="镜">镜</h4>
<p>又万物之老者，其精悉能假讬人形，以眩惑人目而常试人，唯不能於镜中易其真形耳。是以古之入山道士，皆以明镜径九寸已上，悬於背後，则老魅不敢近人。或有来试人者，则当顾视镜中，其是仙人及山中好神者，顾镜中故如人形。若是鸟兽邪魅，则其形貌皆见镜中矣。（《抱朴子内篇•登涉》）师言守一兼修明镜，其镜道成则能分形为数十人，衣服面貌，皆如一也。（《抱朴子内篇•地真》）</p>
<h4 id="符印节策">符印节策</h4>
<p>古之人入山者，皆佩黄神越章之印，其广四寸，其字一百二十，以封泥著所住之四方各百步，则虎狼不敢近其内也。立七十二精镇符，以制百邪之章，及朱官印包元十二印，封所住之四方，亦百邪不敢近之也。其次执八威之节，佩老子玉策，则山神可使，岂敢为害乎？（《抱朴子内篇•登涉》）道士常带天水符、及上皇竹使符、老子左契、及守真一思三部将军者，鬼不敢近人也。其次则论百鬼录，知天下鬼之名字，及白泽图九鼎记，则众鬼自卻。</p>
<h4 id="药物">药物</h4>
<p>金饼散、三阳液、昌辛丸、荤草耐冬煎、独摇膏、茵芋玄华散、秋地黄血丸，皆不过五十日服之而止，可以十年不畏风湿。若服金丹大药，虽未昇虚轻举，然体不受疾，虽当风卧湿。不能伤也。服此七药，皆谓始学道者耳。姚先生但服三阳液，便袒卧冰上，了不寒振。此皆介先生及梁有道卧石上，及秋冬当风寒，已试有验，秘法也。服鹑子赤石丸、及曾青夜光散、及葱实乌眼丸、及吞白石英祇母散，皆令人见鬼，即鬼畏之矣。</p>
<h3 id="役神法">役神法</h3>
<h3 id="符箓">符箓</h3>
<h3 id="咒祝">咒祝</h3>
<h4 id="六甲秘祝">六甲秘祝</h4>
<p>入山宜知六甲秘祝。祝曰，临兵斗者，皆阵列前行。凡九字，常当密祝之，无所不辟。要道不烦，此之谓也。</p>
<h4 id="避水咒">避水咒</h4>
<p>又法，临川先祝曰：卷蓬卷蓬，河伯导前辟蛟龙，万灾消灭天清明。</p>
<h4 id="避虎狼祝">避虎狼祝</h4>
<p>又法，以左手持刀闭炁，画地作方，祝曰，恒山之阴，太山之阳，盗贼不起，虎狼不行，城郭不完，闭以金关，因以刀横旬日中白虎上，亦无所畏也。</p>
<h3 id="识真">识真</h3>
<p>识得邪魅真名真形则不得为害：山中山精之形，如小儿而独足，走向後，喜来犯人。人入山，若夜闻人音声大语，其名曰蚑，知而呼之，即不敢犯人也。一名热内，亦可兼呼之。又有山精，如鼓赤色，亦一足，其名曰晖。又或如人，长九尺，衣裘戴笠，名曰金累。或如龙而五色赤角，名曰飞飞，见之皆以名呼之，即不敢为害也。</p>
<h3 id="综合法术">综合法术</h3>
<h4 id="遁甲隐形">遁甲隐形</h4>
<p>避乱世，绝迹於名山，令无忧患者，以上元丁卯日，名曰阴德之时，一名天心，可以隐沦，所谓白日陆沈，日月无光，人鬼不能见也。又曰，求仙道入名山者，以六癸之日六癸之时，一名天公日，必得度世也。又曰，往山林中，当以左手取青龙上草，折半置逢星下，历明堂入太阴中，禹步而行，三祝曰，诺皋大阴，将军独闻，曾孙王甲，勿开外人；使人见甲者，以为束薪；不见甲者，以为非人。则折所持之草置地上，左手取土以傅鼻人中，右手持草自蔽，左手著前，禹步而行，到六癸下，闭气而住，人鬼不能见也。</p>
<h2 id="其他资料">其他资料</h2>
<h3 id="墨子五行记">墨子五行记</h3>
<p>其变化之术，大者唯有墨子五行记，本有五卷。昔刘君安未仙去时，钞取其要，以为一卷。其法用药用符，乃能令人飞行上下，隐沦无方，含笑即为妇人，蹙面即为老翁，踞地即为小儿，执杖即成林木，种物即生瓜果可食，画地为河，撮壤成山，坐致行厨，兴云起火，无所不作也。</p>
<h3 id="玉女隐微">玉女隐微</h3>
<p>其次有玉女隐微一卷，亦化形为飞禽走兽，及金木玉石，兴云致雨方百里，雪亦如之，渡大水不用舟梁，分形为千人，因风高飞，出入无閒，能吐气七色，坐见八极，及地下之物，放光万丈，冥室自明，亦大术也。然当步诸星数十，曲折难识，少能谱之。</p>
<h3 id="白虎七变">白虎七变</h3>
<p>又有白虎七变法，取三月三日所杀白虎头皮，生扆血、虎血，紫绶，履组，流萍，以三月三日合种之。初生草似胡麻，有实，即取此实种之，一生辄一异。凡七种之，则用其实合之，亦可以移形易貌，飞沈在意，与墨子及玉女隐微略同，过此不足论也。</p>

    </div>
    <div class="post-footer">
      <div class="info">
        
<span class="separator"><a class="category" href="/categories/%E7%AC%94%E8%AE%B0/">笔记</a></span>

        
    <span class="separator"><a class="tag" href="/tags/%E9%81%93%E6%95%99/">道教</a><a class="tag" href="/tags/%E5%8F%A4%E7%B1%8D/">古籍</a><a class="tag" href="/tags/%E7%AC%94%E8%AE%B0/">笔记</a><a class="tag" href="/tags/%E5%AE%97%E6%95%99/">宗教</a><a class="tag" href="/tags/%E8%AE%A1%E5%88%92/">计划</a></span>

      </div>
    </div>

    
</div>


                </div>
            </div>
        </div>
</body>



<script type="text/javascript" src="https://example.com/js/jquery.min.86b1e8f819ee2d9099a783e50b49dff24282545fc40773861f9126b921532e4c.js" integrity="sha256-hrHo&#43;BnuLZCZp4PlC0nf8kKCVF/EB3OGH5EmuSFTLkw=" crossorigin="anonymous"></script>




<script type="text/javascript" src="https://example.com/js/bundle.min.0f9c74cb78f13d1f15f33daff4037c70354f98acfbb97a6f61708966675c3cae.js" integrity="sha256-D5x0y3jxPR8V8z2v9AN8cDVPmKz7uXpvYXCJZmdcPK4=" crossorigin="anonymous"></script>

<script type="text/javascript" src="https://example.com/js/medium-zoom.min.92f21c856129f84aeb719459b3e6ac621a3032fd7b180a18c04e1d12083f8aba.js" integrity="sha256-kvIchWEp&#43;ErrcZRZs&#43;asYhowMv17GAoYwE4dEgg/iro=" crossorigin="anonymous"></script></html></body>

</html>
