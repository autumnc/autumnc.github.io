<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<link rel="Stylesheet" type="text/css" href="style.css">
<title>2018-6-13汉封禅事</title>
<meta http-equiv="Content-Type" content="text/html; charset=utf-8">
</head>
<body>

<h1 id="toc_1">汉封禅事</h1>

<p>
汉之祭祀，初备五帝畤于高祖，延至文帝而天下定，彼时始虑及郊祀，及新垣平之奸发，文帝遂无意于此。景帝无预于封禅事。武帝之时，祭祀之事大兴，郊祀遂至淫祀，而封禅亦及于诸山。其后淫祀渐颓，一则因帝王之好不同，二则因儒学之兴，儒者多禁淫祀也。宣帝尚多有延续，元成之后则渐废诸祀，官祀大抵仅限于宗庙与五帝畤，成帝之时五帝畤亦迁至长安近郊，帝王巡祭之事遂息。王莽之时，不安于帝位篡也，大兴淫祀以佞神，冀寿命与社稷之延，方术机巧之人亦乘势而兴，不修民德而望神佑，何其缪甚？
</p>

<p>
观诸帝之兴祀所求不同。文帝受诳而事不果，不露其迹亦不见其心。武帝盖本佞神者也，且神无别，巫、鬼、神皆信之，鼎湖病后尤甚，并及长生之道，一则祠灶致物以不死药，一封禅效黄帝之飞升，观其志，利己者也。昭帝祚短无论，宣帝所求者丰登也，一则宣帝出于民间，了此疾苦，二则武帝之后民弊，亟需丰登也。元帝崇儒学，且其时灾异频出，惶惶于罪己而不暇于求索。成帝无后，所求者继嗣而已。哀帝病痹，所求者療也，无暇及它。王莽所求甚多，愈其速亡而已。
</p>

</body>
</html>
