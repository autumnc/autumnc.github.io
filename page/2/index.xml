<rss version="2.0" xmlns:atom="http://www.w3.org/2005/Atom">
  <channel>
    <title>重言窟</title>
    <link>https://autumnc.github.io/</link>
    <description>Recent content on 重言窟</description>
    <generator>Hugo -- gohugo.io</generator>
    <language>zh-cn</language>
    <lastBuildDate>Sat, 06 Jun 2020 00:00:00 +0800</lastBuildDate>
    
        <atom:link href="https://autumnc.github.io/index.xml" rel="self" type="application/rss+xml" />
    
    
    
        <item>
        <title>陔余丛考</title>
        <link>https://autumnc.github.io/posts/%E9%99%94%E4%BD%99%E4%B8%9B%E8%80%83/</link>
        <pubDate>Tue, 17 Apr 2018 00:00:00 +0800</pubDate>
        
        <guid>https://autumnc.github.io/posts/%E9%99%94%E4%BD%99%E4%B8%9B%E8%80%83/</guid>
        <description>重言窟 https://autumnc.github.io/posts/%E9%99%94%E4%BD%99%E4%B8%9B%E8%80%83/ -&lt;h2 id=&#34;陔余丛考&#34;&gt;陔余丛考&lt;/h2&gt;
&lt;hr&gt;
&lt;p&gt;2018-01-07&lt;br&gt;
明是《说卦》已亡，而后人杂取以补之者，则《说卦》之原文久缺也。&lt;/p&gt;
&lt;hr&gt;
&lt;p&gt;2018-01-07&lt;br&gt;
三正迭建，固不始于三代矣。&lt;/p&gt;
&lt;hr&gt;
&lt;p&gt;2018-01-08&lt;br&gt;
然则书王不书王，本据旧史之周月、鲁月为定。旧史所纪用周正则书王，旧史所纪非周正则不书王。&lt;/p&gt;
&lt;hr&gt;
&lt;p&gt;2018-01-08&lt;br&gt;
孔子修《春秋》必书&amp;quot;春王正月&amp;rdquo;，实以是时列侯多不用周正，故特著之，言此乃王之正月也。&lt;/p&gt;
&lt;hr&gt;
&lt;p&gt;2018-01-08&lt;br&gt;
《夏小正》一书实《月令》所本，其曰《夏小正》者，盖周改朔之后，此书仍听其行之民间，以便民事，而实非本朝之制，故谓之夏小正，以别于周正耳。&lt;/p&gt;
&lt;hr&gt;
&lt;p&gt;2018-01-08&lt;br&gt;
列国各自纪元，汉初犹然。&lt;/p&gt;
&lt;hr&gt;
&lt;p&gt;2018-01-08&lt;br&gt;
《左传》所本，采择甚多，盖古者史官有简策、简牍二种，杜预序所谓《周礼》史官掌邦国四方之事，诸侯亦各有国史，大事书之于策，小事简牍而已。&lt;/p&gt;
&lt;hr&gt;
&lt;p&gt;2018-01-09&lt;br&gt;
亲老归养之制，盖即晋时所定也。&lt;/p&gt;
&lt;hr&gt;
&lt;p&gt;2018-01-11&lt;br&gt;
本纪、世家非迁所创，而列传则创自迁耳。&lt;/p&gt;
&lt;hr&gt;
&lt;p&gt;2018-01-14&lt;br&gt;
秦及汉初但改岁首，而未改月次，盖以建亥之月为正朔，而建寅之月仍为正月也。&lt;/p&gt;
&lt;hr&gt;
&lt;p&gt;2018-01-15&lt;br&gt;
商、周虽改建丑、建子，而三正仍自兼行不特〔悖〕，如《尚书大传》所云王者存二代之后，听其仍用国宗旧朔也。民间稼穑之事，盖亦听以夏正从事。夫迨失习用既久，周室衰微，不复颁朔，遂但知有夏正，而并忘本朝之正朔。故朝廷虽行周正于上，民间自行夏正于下。至战国而列国，亦无不用夏正矣。此所以夏正、周正之错见于经书也。&lt;/p&gt;
&lt;hr&gt;
&lt;p&gt;2018-01-15&lt;br&gt;
盖因周制王畿内有县，故仿之，每得一地，即置县，以为畿内地&lt;/p&gt;
&lt;hr&gt;
&lt;p&gt;2018-01-15&lt;br&gt;
古时县大而郡小，战国以后则郡大而县小。&lt;/p&gt;
&lt;hr&gt;
&lt;p&gt;2018-01-15&lt;br&gt;
天下官员尽归部选之制，实自隋始也。唐时亦尚兼用汉制。&lt;/p&gt;
&lt;hr&gt;
&lt;p&gt;2018-01-15&lt;br&gt;
直至有宋，州郡不得专杀之例始严。&lt;/p&gt;
&lt;hr&gt;
&lt;p&gt;2018-01-15&lt;br&gt;
宋时州县亦尚有专杀之例也。&lt;/p&gt;
&lt;hr&gt;
&lt;p&gt;2018-01-15&lt;br&gt;
旧制，公卿、二千石、刺史不得行三年丧，由是并废丧礼。&lt;/p&gt;
&lt;hr&gt;
&lt;p&gt;2018-01-15&lt;br&gt;
终汉之世，行丧不行丧迄无定制。&lt;/p&gt;
&lt;hr&gt;
&lt;p&gt;2018-01-15&lt;br&gt;
晋时大臣亦不行三年丧，至郑默奏请始定终丧之制也。&lt;/p&gt;
&lt;hr&gt;
&lt;p&gt;2018-01-15&lt;br&gt;
其时凡赐谥者，本皆列侯，故皆云某侯，而未有称伯、子、男者。六朝时，则又按其官位之大小而分别王、公、侯、伯、子。&lt;/p&gt;
&lt;hr&gt;
&lt;p&gt;2018-01-16&lt;br&gt;
唐、宋时谥犹兼美恶也。近代有谥者，但于美谥之中稍存轻重，而无复加以恶谥者。盖古时三品以上，例皆赠谥，而其人之贤否不同，故考行易名，不能无褒贬。近代大臣身殁，其应赠谥与否，礼部必先奏请，请而得谥，其人必为朝廷所眷惜之人，其谥自有褒无贬也。&lt;/p&gt;
&lt;hr&gt;
&lt;p&gt;2018-01-16&lt;br&gt;
夷三族，本秦之酷法，汉文帝始除收帑相坐律。然景帝于晁错，武帝于郭解、主父偃等，犹皆族诛。沿及三国、六朝，此刑不废，而元魏尤最惨。&lt;/p&gt;
&lt;hr&gt;
&lt;p&gt;2018-01-16&lt;br&gt;
北魏之制，百官皆无禄。&lt;/p&gt;
&lt;hr&gt;
&lt;p&gt;2018-01-16&lt;br&gt;
历观诸史，可见当时衣冠世族积习相仍，其视高资膴仕，本属分所应得，非关国家之简付。毋怪乎易代之际，莫不传舍其朝，而我之门户如故也，甚且以革易为迁阶之地，记传所载，遂无一完节者。而一二捐躯殉国之士，转出于寒人。世风至此，国谁与立？可为浩叹者也！&lt;/p&gt;
&lt;hr&gt;
&lt;p&gt;2018-01-16&lt;br&gt;
其郡姓中，三世有三公者曰膏粱，有令仆者曰华腴，尚书、领军而上者为甲姓，九卿、方伯者为乙姓，散骑常侍、太中大夫为丙姓，吏部正员郎为丙姓，凡得入者谓之四姓。&lt;/p&gt;
&lt;hr&gt;
&lt;p&gt;2018-01-18&lt;br&gt;
三代以上以禹鼎为重，六朝以上以秦玺为重，盖风尚如此。）&lt;/p&gt;
&lt;hr&gt;
&lt;p&gt;2018-01-19&lt;br&gt;
枢密院本宦者为之，凡宰相面奏得旨，则退而授中书舍人撰拟，或帝旨竟下学士院撰词者，学士不皆面奉旨，则枢密院宦官粗写事目送学士作诏，此唐制也。王西庄谓朱梁、后唐始以朝臣为枢密使，其实不然，唐昭宗时宦官尽诛，即以蒋元晖为之，此枢密移于朝臣之始。朱梁改为崇政院，以敬翔为使。后唐庄宗又名枢密，以郭崇韬为使。明宗时安重诲为之，石晋时桑维翰为之，周世宗时王朴为之。至宋、金则枢密使专典兵机，宰相总理庶务，称为二府。及元、明则无此官矣。&lt;/p&gt;
&lt;hr&gt;
&lt;p&gt;2018-01-19&lt;br&gt;
古时端午亦用五月内第一午日。《后汉书·郎顗传》以五月丙午遣太尉，又《论衡》曰：五月丙午日日中之时铸阳燧。是午节宜用午日或丙日，后世专用五日，亦误。&lt;/p&gt;
&lt;hr&gt;
&lt;p&gt;2018-01-19&lt;br&gt;
后世以五月五日为午节，盖午、五相通之误。&lt;/p&gt;
&lt;hr&gt;
&lt;p&gt;2018-01-19&lt;br&gt;
唐人冬至前一日亦谓之除夜。&lt;/p&gt;
&lt;hr&gt;
&lt;p&gt;2018-01-19&lt;br&gt;
古人所谓荤，乃菜之有辛臭者，斋则忌之，即所谓变食，而非鱼肉也。古人惟忌日及居丧不御酒肉。&lt;/p&gt;
&lt;hr&gt;
&lt;p&gt;2018-01-19&lt;br&gt;
按《史记》獯粥字作荤粥，獯粥之号本以其专食〈羊亶〉〈羊各〉而名之，而荤、獯同音，史迁既已通用，后人遂以辛菜之荤与血肉之獯混而为一，故忌辛兼忌肉耳。&lt;/p&gt;
&lt;hr&gt;
&lt;p&gt;2018-01-19&lt;br&gt;
大抵三代以上，朝班官序本皆尚左，惟宴饮之事沿乡饮酒礼，以右为尊。其后相习为常，遂一概尚右。至六朝官序已上左，而宴席犹尚右也。&lt;/p&gt;
&lt;hr&gt;
&lt;p&gt;2018-01-19&lt;br&gt;
至有元一代之礼，则皆尚右。&lt;/p&gt;
&lt;hr&gt;
&lt;p&gt;2018-01-19&lt;br&gt;
盖古人饮酒必上寿称庆曰万岁，其始上下通用为庆贺之词，犹俗所云万福、万幸之类耳。因殿陛之间用之，后乃遂为至尊之专称。而民间口语相沿未改，故唐末犹有以为庆贺者，久之，遂莫敢用也。&lt;/p&gt;
&lt;hr&gt;
&lt;p&gt;2018-01-19&lt;br&gt;
露布者，天子亲戎则称恭行天罚，诸侯御师则称肃将王诛，是本以声罪致讨也。至元魏则以之奏捷，而更有书帛于竿之例。&lt;/p&gt;
&lt;hr&gt;
&lt;p&gt;2018-01-19&lt;br&gt;
军中听令，必至牙门之下，与府廷无异。近俗尚武，故称公府为公牙，府门为牙门。然则初第称之于军旅，后渐移于朝署耳。然移于朝署亦第作牙，而无所谓衙者。&lt;/p&gt;
&lt;hr&gt;
&lt;p&gt;2018-01-19&lt;br&gt;
读衙为牙，当起于魏、晋，而讹牙门为衙门，亦即始于是时耳。&lt;/p&gt;
&lt;hr&gt;
&lt;p&gt;2018-01-19&lt;br&gt;
古所谓幕府，指将帅在外之营帐而言，而官吏牙署未有称幕府者。&lt;/p&gt;
&lt;hr&gt;
&lt;p&gt;2018-01-20&lt;br&gt;
其以四部分者，自晋秘书监荀勖始，曰甲部，纪六艺及小学等；二乙部，则诸子及兵家、术数等；三丙部，则《史记》、《皇览》等；四丁部，则诗赋及汲冢书等。其中编次，子先于史，汲书又杂词赋内，位置俱未免失当，然后之以四部编者，实本于此。&lt;/p&gt;
&lt;hr&gt;
&lt;p&gt;2018-01-20&lt;br&gt;
今《隋书·经籍志》已分经、史、子、集者，《隋书》本唐人所修也&lt;/p&gt;
&lt;hr&gt;
&lt;p&gt;2018-01-20&lt;br&gt;
《文心雕龙》曰：今俗常言无韵者，笔也；有韵者，文也。是六朝人以韵语为文，散行为笔耳。&lt;/p&gt;
&lt;hr&gt;
&lt;p&gt;2018-01-22&lt;br&gt;
戒敕为文，实诏之切者。然汉以后，敕字犹通用，凡官长之谕其僚属，尊长之谕其子弟，皆曰敕。&lt;/p&gt;
&lt;hr&gt;
&lt;p&gt;2018-01-22&lt;br&gt;
时凡官署皆称寺。&lt;/p&gt;
&lt;hr&gt;
&lt;p&gt;2018-01-22&lt;br&gt;
凡师一宿为舍，再宿为信，过信为次。&lt;/p&gt;
&lt;hr&gt;
&lt;p&gt;2018-01-26&lt;br&gt;
当其初设翰林，本以便于燕私游艺，凡技术之士皆在焉。学士亦技术之一，故亦待诏于此。其后以撰拟诏命，得参机务，遂别为清要之极选。&lt;/p&gt;
&lt;hr&gt;
&lt;p&gt;2018-01-26&lt;br&gt;
是宋时翰林亦尚沿唐制，杂艺皆居之。其专以处文学之士，则自明始。&lt;/p&gt;
&lt;hr&gt;
&lt;p&gt;2018-01-27&lt;br&gt;
是唐之翰林学士，虽无出身者亦得为之，其以他官入者，亦不必皆由科目。&lt;/p&gt;
&lt;hr&gt;
&lt;p&gt;2018-01-28&lt;br&gt;
汉家旧典，置侍中、中常侍各一人，省尚书事。黄门侍郎一人，传达书奏。皆用姓族士人。和熹太后以女主称制，乃以阉人为常侍小黄门通命。自此以来，权过人主。然则东汉虽无中书之官，侍中、中常侍即其职也。&lt;/p&gt;
&lt;hr&gt;
&lt;p&gt;2018-02-10&lt;br&gt;
春秋、战国所用唯黄金、刀、布也。秦并天下，币为二等，黄金为上币，余皆用钱。&lt;/p&gt;
&lt;hr&gt;
&lt;p&gt;2018-02-14&lt;br&gt;
盖古人祭祀，本用玉币，汉以来始用钱。后世鬼神事繁，乃易以纸，故一二守礼之士非之，以其起于祈祷以徼福也。&lt;/p&gt;
&lt;hr&gt;
&lt;p&gt;2018-02-14&lt;br&gt;
春联之设，自明太祖始。帝都金陵，除夕前忽传旨：公卿士庶家门上，须加春联一幅。帝微行出观，偶一家独无，询知为屠者，尚未倩人写耳。帝为大书&amp;quot;双手劈开生死路，一刀割断是非根&amp;rdquo;，投笔径出，校尉一拥而去。已而帝复出，不见悬挂，问之，云：&amp;ldquo;知是御书，高悬中堂，以为献岁之祥。&amp;ldquo;帝大喜。&lt;/p&gt;
&lt;hr&gt;
&lt;p&gt;2018-02-14&lt;br&gt;
窃意古有通名，本用削木书字，汉时谓之谒，汉未谓之刺，汉以后则虽用纸而仍相沿曰刺。&lt;/p&gt;
&lt;hr&gt;
&lt;p&gt;2018-03-03&lt;br&gt;
古无墓祭，先儒备言之。其最明切者，晋博士傅纯曰：&amp;ldquo;圣人制礼，以事缘情。制冢椁以藏形，而事之以凶；立庙祧以安神，而奉之以吉。送形而往，迎精而反。此墓庙之大分，形神之异制也。至于室庙寝祊，所以广求神之道，而独不祭于墓，明非神之所处也。&amp;rdquo;&lt;/p&gt;
&lt;hr&gt;
&lt;p&gt;2018-03-03&lt;br&gt;
按古人合葬，不惟同穴，而且同椁，盖取相亲之意。&lt;/p&gt;
&lt;hr&gt;
&lt;p&gt;2018-03-03&lt;br&gt;
后世古法渐亡，同椁之制久已不讲，所谓合葬者，但同穴耳。&lt;/p&gt;
&lt;hr&gt;
&lt;p&gt;2018-03-04&lt;br&gt;
然古人行状，本以上太常、司徒议谥法。&lt;/p&gt;
&lt;hr&gt;
&lt;p&gt;2018-03-05&lt;br&gt;
人之初生，以七日为腊，死以七日为忌，一腊而一魄成，一忌而一魄散。杨用修亦云：人生四十九日而七魄全，死四十九日而七魄散。&lt;/p&gt;
&lt;hr&gt;
&lt;p&gt;2018-03-05&lt;br&gt;
《论衡·订鬼篇》曰：鬼者，甲乙之神。甲乙者，天之别气。人病且死，甲乙之神至矣。假令甲乙之日病，则死者庚辛之神，盖甲乙鬼，庚辛报，故甲乙日病者，死期尝〔常〕在庚辛也。而因以推五行相克之理，如木日鬼则金为之杀，金日鬼则火为之杀，皆隔七日也。是数说者皆有理，大抵阴阳往来，多以八日为候。如世人病伤寒者，其轻重每七日则一候，或一候、二候、三候，有按节不爽者。《易》曰七日来复。此固天之道也。&lt;/p&gt;
&lt;hr&gt;
&lt;p&gt;2018-03-05&lt;br&gt;
做七之明证，盖起于元魏、北齐也。按元魏时道士寇谦之教盛行，而道家炼丹拜斗，率以七七四十九日为断，遂推其法于送终，而有此七七之制耳。&lt;/p&gt;
&lt;hr&gt;
&lt;p&gt;2018-03-11&lt;br&gt;
今俗作契券，有所谓合同者，以两纸尾相并，共写&amp;quot;合同&amp;quot;二字于其上，而各执其一以为验，盖本古法也。郑康成注&amp;quot;书契&amp;quot;云：书之于木，刻其侧为契，各持其一，后以相考，则已肇其端。&lt;/p&gt;
&lt;hr&gt;
&lt;p&gt;2018-03-17&lt;br&gt;
其以一日分十二时，而以干支为纪，盖自太初改正朔之后，历家之术益精，故定此法。&lt;/p&gt;
&lt;hr&gt;
&lt;p&gt;2018-03-28&lt;br&gt;
汉熹平间，汉中张修为太平道，张鲁为五斗米道，其法略同，而鲁为尤甚。自其祖陵、父衡造符书于蜀之鹤鸣山，制鬼卒、祭酒等号，分领部众。有疾者令其自首，书名氏及服罪之意作三通，其一上之天，著山上，其一埋之地，其一沉之水，谓之天、地、水三官。&lt;/p&gt;
&lt;hr&gt;
&lt;p&gt;2018-03-28&lt;br&gt;
张衡等但有三官之称，而尚未谓之三元，其以正月、七月、十月之望为三元日，则自元魏始。&lt;/p&gt;
&lt;hr&gt;
&lt;p&gt;2018-03-28&lt;br&gt;
三元之名，魏已有之，盖其时方尊信道士寇谦之，三元之说盖即谦之等袭取张衡三官之说，而配以三首月为之节候耳。&lt;/p&gt;
&lt;hr&gt;
&lt;p&gt;2018-03-31&lt;br&gt;
城隍之祀盖始于六朝也。至唐则渐遍。&lt;/p&gt;
&lt;hr&gt;
&lt;p&gt;2018-04-01&lt;br&gt;
春秋之世，楚县令皆称公，如沈诸梁为叶令，称叶公。盖楚君已僣称王，故县令亦称公，所谓&amp;quot;诸侯县公皆庆寡人&amp;quot;是也。汉高祖初起兵，亦从楚制称沛公。其后曹参为戚令，称戚公，夏侯婴为滕令，称滕公。司马迁自称太史公者，亦以官为中书令也。此又令之称公者也。&lt;/p&gt;
&lt;hr&gt;
&lt;p&gt;2018-04-01&lt;br&gt;
夫呼妻为卿则无词，妻呼夫为卿则谓不可，盖见卿为敌以下之称也。&lt;/p&gt;
&lt;hr&gt;
&lt;p&gt;2018-04-01&lt;br&gt;
古之嫁女者，以侄娣从，自嫡而下皆谓之娣。则不必亲姊妹为娣姒，凡族从之随嫁皆称娣。&lt;/p&gt;
&lt;hr&gt;
&lt;p&gt;2018-04-01&lt;br&gt;
凡男子称兄弟之子，当曰从子。经书所载，未有称侄者。侄乃兄弟之女也。《正韵》兄弟之女曰姪，又《释名》姑谓兄弟之女曰侄是也。故姪(侄）字从女旁也。&lt;/p&gt;
&lt;hr&gt;
&lt;p&gt;2018-04-01&lt;br&gt;
按《颜氏家训》：兄弟之子，北人多呼为侄。则以从子为侄，起于北朝。&lt;/p&gt;
&lt;hr&gt;
&lt;p&gt;2018-04-02&lt;br&gt;
小妻、傍妻、下妻、少妻、庶妻，皆妾之称也。&lt;/p&gt;
&lt;hr&gt;
&lt;p&gt;2018-04-02&lt;br&gt;
唐以后始有座主、门生之称。六朝时所谓门生，则非门弟子也。其时仕宦者，许各募部曲，谓之义从。其在门下亲侍者，则谓之门生，如今门子之类耳。&lt;/p&gt;
&lt;hr&gt;
&lt;p&gt;2018-04-02&lt;br&gt;
门生之非弟子也。惟其不必亲受业，但为其学者皆可称门生，于是依势趣利者，并不必以学问相师，而亦称门生。&lt;/p&gt;
&lt;hr&gt;
&lt;p&gt;2018-04-02&lt;br&gt;
古时王之子弟曰国子，卿大夫之子弟曰门子也。&lt;/p&gt;
&lt;hr&gt;
&lt;p&gt;2018-04-02&lt;br&gt;
东汉时已有大人之称，盖本宫闱近侍之人，身无官位而势居显要，故以大人称之。其后遂为近侍尊称。&lt;/p&gt;
&lt;hr&gt;
&lt;p&gt;2018-04-02&lt;br&gt;
南宋时尚专属子之称父，而不以称贵官，则唐以前称贵官为大人者，乃从旁指目之词，而非觌面相呼也。觌面称大人，则始于元、明耳。&lt;/p&gt;
&lt;hr&gt;
&lt;p&gt;2018-04-05&lt;br&gt;
汉制，二千石以上得任其子为郎，故谓人之子弟为郎。又其时称相国为相君，尚书令、中书令为令君，使者曰使君，太守曰府君，故谓郎亦曰郎君云云。是郎君之称，其原皆出汉任子也。汉以后，则凡身事其父者，皆呼其子为郎君，而郎君遂为贵介及裙屐少年之美称。至唐又为极尊贵之称，并有加之帝王大臣者。&lt;/p&gt;
&lt;hr&gt;
&lt;p&gt;2018-04-06&lt;br&gt;
三姑者，尼姑、道姑、卦姑也，六婆者，牙婆、媒婆、师婆、虔婆、药婆、稳婆也。&lt;/p&gt;
&lt;hr&gt;
&lt;p&gt;2018-04-08&lt;br&gt;
明制：乐人例用碧绿巾裹头，故吴人以妻之有淫行者，谓其夫为绿头巾。&lt;/p&gt;
&lt;hr&gt;
&lt;p&gt;2018-04-16&lt;br&gt;
天津、河间等处土音，凡无字皆作毛字。&lt;/p&gt;
&lt;hr&gt;
&lt;p&gt;2018-04-16&lt;br&gt;
凡舟行讳住，讳翻，故呼箸为快子，幡布为抹布也。&lt;/p&gt;
&lt;hr&gt;
&lt;p&gt;2018-04-17&lt;br&gt;
古人乡无君子，则与山水为友；里无君子，则以松竹为友，坐无君子，则以琴酒为友。&lt;/p&gt;
- https://autumnc.github.io/posts/%E9%99%94%E4%BD%99%E4%B8%9B%E8%80%83/ - </description>
        </item>
    
    
    
        <item>
        <title>琴史</title>
        <link>https://autumnc.github.io/posts/%E7%90%B4%E5%8F%B2/</link>
        <pubDate>Sat, 30 Dec 2017 00:00:00 +0800</pubDate>
        
        <guid>https://autumnc.github.io/posts/%E7%90%B4%E5%8F%B2/</guid>
        <description>重言窟 https://autumnc.github.io/posts/%E7%90%B4%E5%8F%B2/ -&lt;h2 id=&#34;琴史&#34;&gt;琴史&lt;/h2&gt;
&lt;p&gt;2017-12-29&lt;br&gt;
和乐而作者，命其曲曰畅。畅者，言其道之美畅，犹不敢自安，不骄不溢，好礼不以畅其意也。其遇闭塞忧愁而作者，命其曲曰操。操者，言遇灾遭害，困厄穷迫，虽怨恨失意，犹守礼义，不惧不慑，乐道而不失其操者也。&lt;/p&gt;
&lt;hr&gt;
&lt;p&gt;2017-12-30&lt;br&gt;
畅则和畅，操则立操，引则引说其事，吟则吟咏其事，弄则习弄之，调则调理之&lt;/p&gt;
- https://autumnc.github.io/posts/%E7%90%B4%E5%8F%B2/ - </description>
        </item>
    
    
    
        <item>
        <title>周易集注</title>
        <link>https://autumnc.github.io/posts/%E5%91%A8%E6%98%93%E9%9B%86%E6%B3%A8/</link>
        <pubDate>Tue, 26 Dec 2017 00:00:00 +0800</pubDate>
        
        <guid>https://autumnc.github.io/posts/%E5%91%A8%E6%98%93%E9%9B%86%E6%B3%A8/</guid>
        <description>重言窟 https://autumnc.github.io/posts/%E5%91%A8%E6%98%93%E9%9B%86%E6%B3%A8/ -&lt;h2 id=&#34;周易集注&#34;&gt;周易集注&lt;/h2&gt;
&lt;p&gt;2017-12-20&lt;br&gt;
坤为地，故曰“迷”。言占者“君子”，先乾而行则失其主而迷错，后乾而行则得其主而利矣。盖造化之理，阴从阳以生物，待唱而和者也。&lt;/p&gt;
&lt;hr&gt;
&lt;p&gt;2017-12-26&lt;br&gt;
“天造”者，如天所造作也。“草”者，如草不齐。“震为蕃”，草之象也。“昧”者，如天未明。“坎为月”，天尚未明，昧之象也。“坎”水内景，不明于外，亦昧之象也。&lt;/p&gt;
&lt;hr&gt;
&lt;p&gt;2017-12-26&lt;br&gt;
上坎为云，故曰“云雷屯”。下坎为雨，故曰“雷雨”解。&lt;/p&gt;
&lt;hr&gt;
&lt;p&gt;2017-12-26&lt;br&gt;
“磐”，大石也，“鸿渐于磐”之磐也。中爻艮石之象也。“桓”，大柱也。震，阳木，桓之象也。八卦正位，震在初，乃爻之极善者。国家屯难，得此刚正之才，乃倚之以为柱石者也。&lt;/p&gt;
- https://autumnc.github.io/posts/%E5%91%A8%E6%98%93%E9%9B%86%E6%B3%A8/ - </description>
        </item>
    
    
    
        <item>
        <title>杂论</title>
        <link>https://autumnc.github.io/posts/%E6%9D%82%E8%AE%BA/</link>
        <pubDate>Thu, 24 Aug 2017 00:00:00 +0800</pubDate>
        
        <guid>https://autumnc.github.io/posts/%E6%9D%82%E8%AE%BA/</guid>
        <description>重言窟 https://autumnc.github.io/posts/%E6%9D%82%E8%AE%BA/ -&lt;h2 id=&#34;天人感应&#34;&gt;天人感应&lt;/h2&gt;
&lt;p&gt;天人感应之说由来已久 尚书洪范所述箕子言即开有周一代之统治思想，儒学承之，仲舒修缮之，此是自商以来之神道设教。&lt;/p&gt;
&lt;h2 id=&#34;儒法道之变通&#34;&gt;儒法道之变通&lt;/h2&gt;
&lt;p&gt;孟子者，应法家之难而作也，中庸者，对道家之责而生也。盖法家以人性为论说之基，其说有理有实，而彼时之儒家，有其仁义之论而无其基，故子孟子立性善之说而应之。儒法者，皆外以禁內者也，儒者克己，法者绳人。克己者失于伪，绳人者失于正。故中庸之论者，以诚补伪也，韩非之论者，以道正法也。儒者立诚而法者邀道，此彼时学术之大概也。&lt;/p&gt;
&lt;h2 id=&#34;三教之圣&#34;&gt;三教之圣&lt;/h2&gt;
&lt;p&gt;儒道皆以崇圣为宗，圣之所为异也，然造圣则一也。佛之在华初兴亦以圣人始，孝明感梦者，感西方之圣人也，由慕西方之圣而后受西方之教，此亦佛教东传之一大因缘也。&lt;/p&gt;
&lt;h2 id=&#34;读南渡北归&#34;&gt;读南渡北归&lt;/h2&gt;
&lt;p&gt;读毕《南渡北归》，皇皇大作，知近代学人之来龙去脉，有可仰之者，有可鄙之者，有大令人唏嘘者。心向学术者，或病于孤，或病于傲，或病于怯，或病于杂。孤傲者，无友也，孤者自伤，傲者伤人；怯杂者，无恒也，怯于克难，杂则无专，皆失于一而难成。吾孤而杂者，于人事又不甚了了，若非如此，或可遇良师欤？亦不可或知也。此书大鼓舞心向学术者之志气也，其间自有正气在，学者读之甚有益。&lt;/p&gt;
&lt;h2 id=&#34;易象-诗象-字象同源&#34;&gt;易象、诗象、字象同源&lt;/h2&gt;
&lt;p&gt;易卦有本象，有引申象，本象者，取诸卦之本义也，天地水火雷风山泽是也，引申象者，所谓近取诸身，远取诸物是也。由乾之天象取乾之健义，由健义取龙象马象，此为引申象之一例，然不止于此也，乾卦之外，余卦亦如此。然引申象之取有其定则，可依诸卦之取象寻而求之，若能求得其定则，则易之奥府可窥而见之也。易象之本义，谓森罗万象，杂而不乱，循而则之，究达天人也然古之操易者甚秘，非史巫绝无可能窥其堂奥，况史巫尚有愚钝者，窥而不见者也，故后世罕得其传，取而代之者，以五行杂配为基之术数也。此术数之源流及利弊尚需探讨，于此暂且不表。诗之兴者亦有本义引申义，意象之联想勾引定一诗叙事之基调。易林往往引诗以为断文，盖因诗易之相通也。由一卦之总意象定卦事之吉凶，旁通钩引诸旁象以定情实，故易林辞虽杂而有本，然何为主象，何为旁象，由何爻定吉凶尚需考量。尔雅所录之字义亦多有可思之处，是否可搜集最小字义集合之汉字，由此集合引申变换出其他汉字？&lt;/p&gt;
- https://autumnc.github.io/posts/%E6%9D%82%E8%AE%BA/ - </description>
        </item>
    
    
    
        <item>
        <title>焦氏易诂</title>
        <link>https://autumnc.github.io/posts/%E7%84%A6%E6%B0%8F%E6%98%93%E8%AF%82/</link>
        <pubDate>Mon, 07 Aug 2017 00:00:00 +0800</pubDate>
        
        <guid>https://autumnc.github.io/posts/%E7%84%A6%E6%B0%8F%E6%98%93%E8%AF%82/</guid>
        <description>重言窟 https://autumnc.github.io/posts/%E7%84%A6%E6%B0%8F%E6%98%93%E8%AF%82/ -&lt;h2 id=&#34;焦氏易诂&#34;&gt;焦氏易诂&lt;/h2&gt;
&lt;hr&gt;
&lt;p&gt;2017-07-17 12:33:37&lt;/p&gt;
&lt;p&gt;《渐之屯》云：“东山西山。”屯中爻艮山，震后天在东，故曰“东山”；上坎，坎西，故曰“西山”。&lt;/p&gt;
&lt;p&gt;注：&lt;/p&gt;
&lt;p&gt;先天後天混用？&lt;/p&gt;
&lt;hr&gt;
&lt;p&gt;2017-07-24 00:28:12&lt;/p&gt;
&lt;p&gt;盖对象者，阳与阴相对，阴与阳相对。阴阳既相对，即常往来流通，合而为一，不能分析。覆象者，艮反为震，震反为艮，兑反为巽，巽反为兑，正倒虽不同而体则一。半象者，杭辛斋云：基于卦位。震初位，艮三位；震起艮止，中自然离，故离兼艮震，离位二也。巽位在四，兑位在上；兑见巽伏，中自然坎，故坎兼兑巽，坎位五也。&lt;/p&gt;
&lt;hr&gt;
&lt;p&gt;2017-07-28 00:06:14&lt;/p&gt;
&lt;p&gt;然则阴阳二气，实不能分不能离，见阴即知阳。见阳即知阴。《易·彖》已如此。此由《易林》视本象与对象相通而推得之也。&lt;/p&gt;
&lt;hr&gt;
&lt;p&gt;2017-07-28 00:08:36&lt;/p&gt;
&lt;p&gt;茲《易林·剥之复》云：“班马还师。”复下震，震为马，上坤、互坤亦为马，故曰“班马”。又《观之既济》、《夬之否》皆有此词，皆以多马班列取象。&lt;/p&gt;
&lt;hr&gt;
&lt;p&gt;2017-07-28 00:09:02&lt;/p&gt;
&lt;p&gt;诚以屯下震、中爻坤、上坎皆有马象，马多而前后班列，故曰“班如”也。&lt;/p&gt;
&lt;hr&gt;
&lt;p&gt;2017-07-28 00:10:19&lt;/p&gt;
&lt;p&gt;屯之即鹿，实麋鹿之鹿，取象震也。&lt;/p&gt;
&lt;hr&gt;
&lt;p&gt;2017-07-28 00:14:03&lt;/p&gt;
&lt;p&gt;然则无虞者，言勿以鹿为微物而轻忽之，致空入林中而无所获也。&lt;/p&gt;
&lt;hr&gt;
&lt;p&gt;2017-07-28 12:34:09&lt;/p&gt;
&lt;p&gt;自焦氏以坤为水，为江河，此象确定后，凡《易》言利涉大川者，皆迎刃而解。&lt;/p&gt;
&lt;hr&gt;
&lt;p&gt;2017-07-28 12:42:05&lt;/p&gt;
&lt;p&gt;茲以坤为大川，需上坎，言阳往居坤中，得位，故利涉。&lt;/p&gt;
&lt;hr&gt;
&lt;p&gt;2017-07-28 12:43:03&lt;/p&gt;
&lt;p&gt;自《左氏》谓谦为谗，更以谗释明夷之有言，《易林》本之，遇两兑口、两震言相背或相对者，不谓为谗佞，即谓为争讼。&lt;/p&gt;
&lt;hr&gt;
&lt;p&gt;2017-07-28 23:14:50&lt;/p&gt;
&lt;p&gt;《彖》曰：“不利涉大川，入于渊也。”言阳来居坤中而在下，故曰“入渊”。渊者谓坤，不谓坎，入则谓阳入也。&lt;/p&gt;
&lt;hr&gt;
&lt;p&gt;2017-07-28 23:17:25&lt;/p&gt;
&lt;p&gt;兑为舌，两舌谓坎上下正反两兑也。以是推讼之有言，亦以坎上下两兑口相背；以其居初，阴微势弱，故曰“小有言”也。&lt;/p&gt;
&lt;hr&gt;
&lt;p&gt;2017-07-28 23:20:05&lt;/p&gt;
&lt;p&gt;先天坤居北，后天坎居北，水地合居，故曰“比”。比者，亲也，近也，和也，言水地合居一方，相亲近也。覆之则曰师。师，众也，言坎从坤居北，故势众也。皆合先后天象而立名。&lt;/p&gt;
&lt;hr&gt;
&lt;p&gt;2017-07-28 23:29:09&lt;/p&gt;
&lt;p&gt;小畜之反目，亦以两半离相对为反目。而震、巽者，离之上下也。震夫巽妻，故曰“夫妻反目”。&lt;/p&gt;
&lt;hr&gt;
&lt;p&gt;2017-07-29 23:42:24&lt;/p&gt;
&lt;p&gt;《易》既取象艮尾，而曰虎尾，则虎亦取象于艮也明矣。况谦三至五震，震为履，震上艮下，故曰“履虎尾”。若以坤为虎，则于象不合矣。&lt;/p&gt;
&lt;hr&gt;
&lt;p&gt;2017-07-29 23:44:51&lt;/p&gt;
&lt;p&gt;而既、未济实无艮、兑、震、巽四象，皆用半象也。以茲悟《履·六三》“眇能视，跛能履”，亦以二、三为半离、半震，故《象》曰“不足”。不足者，言离、震未全见也。&lt;/p&gt;
&lt;hr&gt;
&lt;p&gt;2017-07-30 12:05:06&lt;/p&gt;
&lt;p&gt;坤为河，二升五，正当坤水之中，故用以涉河，正所谓得尚于中行也&lt;/p&gt;
&lt;hr&gt;
&lt;p&gt;2017-07-30 12:11:44&lt;/p&gt;
&lt;p&gt;包巟为大川，亦指坤象。不遐遗者，言二五相距虽遐远，然二必升五，不以远而不升也。朋亡者，阴以阳为朋；亡者，往也，逃也。&lt;/p&gt;
&lt;hr&gt;
&lt;p&gt;2017-07-30 12:12:25&lt;/p&gt;
&lt;p&gt;言阳往居五，而为阴朋；五中位，即尚于中行也。&lt;/p&gt;
&lt;hr&gt;
&lt;p&gt;2017-07-30 12:23:46&lt;/p&gt;
&lt;p&gt;不戒以孚者，言四及五上皆有应与，不必戒备，自然孚于下也。孚于下，则二五相升降，无不当位也。自汉以来，因小畜有富以其邻之语，于是以不富以其邻五字连读，致《易》义晦涩不明。岂知以其邻意与下属也。&lt;/p&gt;
&lt;hr&gt;
&lt;p&gt;2017-07-30 12:27:30&lt;/p&gt;
&lt;p&gt;焦、京皆以复之“朋来无咎”为“崩来无咎”，因复震为反艮也，艮覆则山崩。&lt;/p&gt;
&lt;hr&gt;
&lt;p&gt;2017-07-30 12:29:02&lt;/p&gt;
&lt;p&gt;艮为城，艮倒则城覆矣。隍者，城下池。中爻兑泽象也。城覆，则城头正在泽中也。&lt;/p&gt;
&lt;hr&gt;
&lt;p&gt;2017-07-30 12:33:46&lt;/p&gt;
&lt;p&gt;阳遇阳，阴遇阴则窒；阳遇阴，阴遇阳则通，是《易林》之定例也。由是推之，《易》凡言“利有攸往”者，皆阳遇阴也，如《大畜·九三》是也；凡言“征凶”者，阳遇阳也，如《大壮·初九》是也。惟阴亦然，革六二前遇三阳，故曰“征吉”，曰“行有嘉”；《小畜·六四》上承二阳，则曰“有孚”，阴遇阳则通也。《颐·六二》曰“征凶”，《六五》“不可涉”，阴遇阴则阻也。&lt;/p&gt;
&lt;hr&gt;
&lt;p&gt;2017-07-30 22:40:39&lt;/p&gt;
&lt;p&gt;惟《易》之道，扶阳不扶阴。凡遇阴通之处，不尽谓吉，且恐其过盛以危阳。&lt;/p&gt;
&lt;hr&gt;
&lt;p&gt;2017-07-30 22:56:02&lt;/p&gt;
&lt;p&gt;。二阴为三阴所阻，故失四；三阴为二阴所隔，故失初。下震亦艮，上艮亦震，体同也，不分也。卦象来往反复，卦辞亦来往反复。&lt;/p&gt;
&lt;hr&gt;
&lt;p&gt;2017-08-02 22:05:17&lt;/p&gt;
&lt;p&gt;噬嗑三爻之昔肉，四爻之乾胏，五爻之乾肉，皆坎象也。&lt;/p&gt;
&lt;hr&gt;
&lt;p&gt;2017-08-02 22:09:24&lt;/p&gt;
&lt;p&gt;至于贯象，剥下有三坤，三鱼排叙而进，贯象自著。&lt;/p&gt;
&lt;hr&gt;
&lt;p&gt;2017-08-02 22:12:42&lt;/p&gt;
&lt;p&gt;焦氏亦读朋为崩，与京氏同也。汉人无读崩者，独焦读与京同，授受分明矣。&lt;/p&gt;
&lt;hr&gt;
&lt;p&gt;2017-08-02 22:16:49&lt;/p&gt;
&lt;p&gt;疾者，嫉也，患也，害也。坤为害，见于《系辞》，见于《孟氏逸象》。出入无疾者，言此一阳，入坤出震，得阴为朋友，阴阳之为朋友，自东汉以来无知者，皆以阴遇阴、阳遇阳为朋。近杭辛斋始谓阴以阳为朋，阳以阴为友，与《易林》暗合。&lt;/p&gt;
&lt;hr&gt;
&lt;p&gt;2017-08-03 12:26:19&lt;/p&gt;
&lt;p&gt;出震成乾则复；入巽成坤则姤。复则冬至，姤则夏至也。&lt;/p&gt;
&lt;hr&gt;
&lt;p&gt;2017-08-03 12:27:17&lt;/p&gt;
&lt;p&gt;复七日而反姤，姤七日而反复。复而姤，姤而复，循环不已。京房曰：“复者，六爻反复之称也。”复，一日临，二日泰，三日大壮，四日夬，五日乾，六日、七日则反姤；姤，一日遁，二日否，三日观，四日剥，五日坤，六日、七日则反复。共十四日，故复七日不能来复。故出入反复，皆兼复、姤言也。&lt;/p&gt;
&lt;hr&gt;
&lt;p&gt;2017-08-03 12:29:35&lt;/p&gt;
&lt;p&gt;余说《易》，向无汉、宋之分，然最咎辅嗣扫象，以从此人不知《易》为何物，避难就易，祛实蹈虚，至程伊川遂出其大无畏之精神，哆口谈空，皆辅嗣作之俑。然辅嗣扫象，辅嗣尚知象，故其注往往由象而生，能与《易林》合，故取之。&lt;/p&gt;
&lt;hr&gt;
&lt;p&gt;2017-08-05 12:10:54&lt;/p&gt;
&lt;p&gt;《史记·春申君传》作无望，言无所期望也。京房则以为大旱之卦，万物皆死，无所复望。《汉书·谷永传》，“处无妄之卦运”；《后汉书·崔骃传》，“值无妄之世”，亦皆义取无望。后马、郑皆从之。&lt;/p&gt;
&lt;hr&gt;
&lt;p&gt;2017-08-05 12:14:44&lt;/p&gt;
&lt;p&gt;物与无妄者，物咸失其所望。《京房易传》以为大旱之卦，百谷草木咸就枯槁，万物皆死，无所复望。京氏之解，无一字不从象生。艮为火，大离为火，震为百谷草木，而离为枯槁。无云而雷，继以巽风，故万物咸死。&lt;/p&gt;
&lt;hr&gt;
&lt;p&gt;2017-08-05 12:17:48&lt;/p&gt;
&lt;p&gt;乃至东汉，《易》象失传，虞翻等既不知艮火象，又不识大离象，诧大旱之说之无根，谓京氏及俗儒失之远矣。&lt;/p&gt;
&lt;hr&gt;
&lt;p&gt;2017-08-07 22:40:53&lt;/p&gt;
&lt;p&gt;震为言语，人知之；震为口舌，能饮食，或疑之。乃《易林·井之师》云：“长舌作凶。”是震亦为舌，与兑同，特形较长耳。&lt;/p&gt;
&lt;hr&gt;
&lt;p&gt;2017-08-07 22:43:25&lt;/p&gt;
&lt;p&gt;盖饮食者，人之所争，两口相对，争象尤著。争则怒，怒则斗；能节则争端息矣，故节饮食。&lt;/p&gt;
&lt;hr&gt;
&lt;p&gt;2017-08-07 22:44:32&lt;/p&gt;
&lt;p&gt;损象云：“君子以惩忿窒欲。”惩忿即慎言语，窒欲即节饮食。损二至上亦颐也，可互为注脚也。&lt;/p&gt;
&lt;hr&gt;
&lt;p&gt;2017-08-07 22:48:39&lt;/p&gt;
&lt;p&gt;《颐·初九》之“舍尔灵龟”，艮为龟，初九艮覆，故曰“舍尔灵龟”。与《巽·上九》之“丧斧”，《革·九四》之“改命”义同也，皆用覆也。&lt;/p&gt;
&lt;hr&gt;
&lt;p&gt;2017-08-07 22:51:58&lt;/p&gt;
&lt;p&gt;凡《易林》言枯者，无不属离。&lt;/p&gt;
&lt;hr&gt;
&lt;p&gt;2017-08-07 22:53:56&lt;/p&gt;
&lt;p&gt;离中虚故枯。乾为实、为金玉，虽老不枯也。&lt;/p&gt;
- https://autumnc.github.io/posts/%E7%84%A6%E6%B0%8F%E6%98%93%E8%AF%82/ - </description>
        </item>
    
    
    
        <item>
        <title>古代天文历法释证</title>
        <link>https://autumnc.github.io/posts/%E5%8F%A4%E4%BB%A3%E5%A4%A9%E6%96%87%E5%8E%86%E6%B3%95%E9%87%8A%E8%AF%81/</link>
        <pubDate>Mon, 17 Jul 2017 00:00:00 +0800</pubDate>
        
        <guid>https://autumnc.github.io/posts/%E5%8F%A4%E4%BB%A3%E5%A4%A9%E6%96%87%E5%8E%86%E6%B3%95%E9%87%8A%E8%AF%81/</guid>
        <description>重言窟 https://autumnc.github.io/posts/%E5%8F%A4%E4%BB%A3%E5%A4%A9%E6%96%87%E5%8E%86%E6%B3%95%E9%87%8A%E8%AF%81/ -&lt;h2 id=&#34;古代天文历法释证&#34;&gt;古代天文历法释证&lt;/h2&gt;
&lt;hr&gt;
&lt;p&gt;2017-07-14 12:03:24&lt;/p&gt;
&lt;p&gt;汉代古历流传下来的有：黄帝历、颛顼历、夏历、殷历、周历和鲁历，总称六历。&lt;/p&gt;
&lt;hr&gt;
&lt;p&gt;2017-07-14 12:02:56&lt;/p&gt;
&lt;p&gt;秦王朝采用颛顼历，由皇帝颁布，使臣民奉行，废除其余五历。&lt;/p&gt;
&lt;hr&gt;
&lt;p&gt;2017-07-14 23:49:46&lt;/p&gt;
&lt;p&gt;邓平、落下闳两位历家是怎样解释这个“八十一分律历”的数据呢？他俩是把黄钟律管的长度“八寸十分一”，“九九八十一以为宫”的“律”，和太初历的基本数据“日法八十一”的“历”，两者因为这八十一的数字是相同的，就在这八十一的数字上钻进去，进行阐发了。这太初历的“日法八十一”的数据是来自“黄钟之律”，“九九八十一以为宫”的数据啊！这是数字上的巧合，他俩却把它阐发为必然性的内在联系了。&lt;/p&gt;
&lt;hr&gt;
&lt;p&gt;2017-07-14 23:51:25&lt;/p&gt;
&lt;p&gt;以律起历&lt;/p&gt;
- https://autumnc.github.io/posts/%E5%8F%A4%E4%BB%A3%E5%A4%A9%E6%96%87%E5%8E%86%E6%B3%95%E9%87%8A%E8%AF%81/ - </description>
        </item>
    
    
    
        <item>
        <title>曾有西风半点香</title>
        <link>https://autumnc.github.io/posts/%E6%9B%BE%E6%9C%89%E8%A5%BF%E9%A3%8E%E5%8D%8A%E7%82%B9%E9%A6%99/</link>
        <pubDate>Fri, 26 May 2017 00:00:00 +0800</pubDate>
        
        <guid>https://autumnc.github.io/posts/%E6%9B%BE%E6%9C%89%E8%A5%BF%E9%A3%8E%E5%8D%8A%E7%82%B9%E9%A6%99/</guid>
        <description>重言窟 https://autumnc.github.io/posts/%E6%9B%BE%E6%9C%89%E8%A5%BF%E9%A3%8E%E5%8D%8A%E7%82%B9%E9%A6%99/ -&lt;h2 id=&#34;曾有西风半点香&#34;&gt;曾有西风半点香&lt;/h2&gt;
&lt;hr&gt;
&lt;p&gt;2017-05-24 16:44:42&lt;/p&gt;
&lt;p&gt;佛陀在印度，是一位由苦修者而成就的觉悟者，在很长的时期内，本土是没有图像的。这时候用来象征佛陀的或是菩提树，或是伞盖、坐具。&lt;/p&gt;
&lt;hr&gt;
&lt;p&gt;2017-05-26 16:47:54&lt;/p&gt;
&lt;p&gt;全部垂落者，帷；连绵相延又分段挽结者，幔。&lt;/p&gt;
- https://autumnc.github.io/posts/%E6%9B%BE%E6%9C%89%E8%A5%BF%E9%A3%8E%E5%8D%8A%E7%82%B9%E9%A6%99/ - </description>
        </item>
    
    
    
        <item>
        <title>三国志</title>
        <link>https://autumnc.github.io/posts/%E4%B8%89%E5%9B%BD%E5%BF%97%E8%A3%B4%E6%B3%A8%E6%9C%AC/</link>
        <pubDate>Sun, 07 May 2017 00:00:00 +0800</pubDate>
        
        <guid>https://autumnc.github.io/posts/%E4%B8%89%E5%9B%BD%E5%BF%97%E8%A3%B4%E6%B3%A8%E6%9C%AC/</guid>
        <description>重言窟 https://autumnc.github.io/posts/%E4%B8%89%E5%9B%BD%E5%BF%97%E8%A3%B4%E6%B3%A8%E6%9C%AC/ -&lt;h2 id=&#34;三国志--裴注本&#34;&gt;三国志(裴注本)&lt;/h2&gt;
&lt;hr&gt;
&lt;p&gt;2017-03-12 00:14:46&lt;/p&gt;
&lt;p&gt;破贼文书，旧以一为十，及渊上首级，如其实数。太祖问其故，渊曰：“夫征讨外寇，多其斩获之数者，欲以大武功，且示民听也。河间在封域之内，银等叛逆，虽克捷有功，渊窃耻之。”太祖大悦，迁魏郡太守。&lt;/p&gt;
&lt;p&gt;注：&lt;/p&gt;
&lt;p&gt;旧时战功多以一为十者，故史书所言诸多不实，然依渊言，此亦有其用也。&lt;/p&gt;
&lt;hr&gt;
&lt;p&gt;2017-03-21 17:04:06&lt;/p&gt;
&lt;p&gt;自魏初徵士敦煌周生烈，明帝时大司农弘农董遇等，亦历注经传，颇传於世&lt;/p&gt;
&lt;p&gt;注：&lt;/p&gt;
&lt;p&gt;此条注文所述太学之况甚可留意&lt;/p&gt;
&lt;hr&gt;
&lt;p&gt;2017-03-21 17:02:11&lt;/p&gt;
&lt;p&gt;凡有天下者，莫不贵尚敦朴忠信之士，深疾虚伪不真之人者，以其毁教乱治，败俗伤化也。近魏讽则伏诛建安之末，曹伟则斩戮黄初之始。伏惟前后圣诏，深疾浮伪，欲以破散邪党，常用切齿；而执法之吏皆畏其权势，莫能纠擿，毁坏风俗，侵欲滋甚。窃见当今年少，不复以学问为本，专更以交游为业；国士不以孝悌清脩为首，乃以趋势游利为先。合党连群，互相褒叹，以毁訾为罚戮，用党誉为爵赏，附己者则叹之盈言，不附者则为作瑕衅。至乃相谓‘今世何忧不度邪，但求人道不勤，罗之不博耳；又何患其不知己矣，但当吞之以药而柔调耳。’又闻或有使奴客名作在职家人，冒之出入，往来禁奥，交通书疏，有所探问。凡此诸事，皆法之所不取，刑之所不赦，虽讽、伟之罪，无以加也。&lt;/p&gt;
&lt;p&gt;注：&lt;/p&gt;
&lt;p&gt;魏末虚浮之风&lt;/p&gt;
&lt;hr&gt;
&lt;p&gt;2017-03-22 19:11:39&lt;/p&gt;
&lt;p&gt;夫学者，治乱之轨仪，圣人之大教也。自黄初以来，崇立太学二十馀年，而寡有成者，盖由博士选轻，诸生避役，高门子弟，耻非其伦，故无学者。虽有其名而无其人，虽设其教而无其功。宜高选博士，取行为人表，经任人师者，掌教国子。依遵古法，使二千石以上子孙，年从十五，皆入太学。明制黜陟荣辱之路；其经明行修者，则进之以崇德；荒教废业者，则退之以惩恶；举善而教不能则劝，浮华交游，不禁自息矣。阐弘大化，以绥未宾；六合承风，远人来格。此圣人之教，致治之本也。&lt;/p&gt;
&lt;p&gt;注：&lt;/p&gt;
&lt;p&gt;太学之实况，无善学之师，有避役之徒，虽有其名而无其人&lt;/p&gt;
&lt;hr&gt;
&lt;p&gt;2017-03-23 23:07:31&lt;/p&gt;
&lt;p&gt;时公卿以下大议损益，恕以为“古之刺史，奉宣六条，以清静为名，威风著称，今可勿令领兵，以专民事。”&lt;/p&gt;
&lt;p&gt;注：&lt;/p&gt;
&lt;p&gt;时或有刺史领兵之事，杜恕此论，盖欲使军功民事分立也，后谏吕昭领兵事亦以此。&lt;/p&gt;
&lt;hr&gt;
&lt;p&gt;2017-03-23 23:23:35&lt;/p&gt;
&lt;p&gt;！今之学者，师商、韩而上法术，竞以儒家为迂阔，不周世用，此最风俗之流弊，创业者之所致慎也。&lt;/p&gt;
&lt;p&gt;注：&lt;/p&gt;
&lt;p&gt;文帝之时，学者多尚法而弃儒。&lt;/p&gt;
&lt;hr&gt;
&lt;p&gt;2017-03-23 23:39:39&lt;/p&gt;
&lt;p&gt;今者朝臣不自以为不能，以陛下为不任也；不自以为不智，以陛下为不问也。陛下何不遵周公之所以用，大舜之所以去？使侍中、尚书坐则侍帷幄，行则从华辇，亲对诏问，所陈必达，则群臣之行，能否皆可得而知；忠能者进，闇劣者退，谁敢依违而不自尽？以陛下之圣明，亲与群臣论议政事，使群臣人得自尽，人自以为亲，人思所以报，贤愚能否，在陛下之所用。以此治事，何事不办？以此建功，何功不成？&lt;/p&gt;
&lt;p&gt;注：&lt;/p&gt;
&lt;p&gt;恕此意以为帝无亲问政事，一任侍中、尚书以为中转，外托以密事，实则开奸尻之门，于政事多有弊端。君不得识臣之能与忍，臣有良谏不得直达天听，则政有不任之人，朝无骨鯁之臣，良可戒也。&lt;/p&gt;
&lt;hr&gt;
&lt;p&gt;2017-03-24 01:10:01&lt;/p&gt;
&lt;p&gt;乐详&lt;/p&gt;
&lt;p&gt;注：&lt;/p&gt;
&lt;p&gt;乐详于太学及春秋左氏传之学甚有影响，见注文。杜氏左传之学或始于此。&lt;/p&gt;
&lt;hr&gt;
&lt;p&gt;2017-03-28 12:26:45&lt;/p&gt;
&lt;p&gt;禁徐整行队，鸣鼓而还。未至太祖所，道见十馀人被创裸走，禁问其故，曰：“为青州兵所劫。”初，黄巾降，号青州兵，太祖宽之，故敢因缘为略。&lt;/p&gt;
&lt;p&gt;注：&lt;/p&gt;
&lt;p&gt;青州兵虽为曹公所用，然一时亦难制也。&lt;/p&gt;
&lt;hr&gt;
&lt;p&gt;2017-03-28 17:03:23&lt;/p&gt;
&lt;p&gt;与曹休讨吴贼，破吕范於洞浦，徵为执金吾，位特进。每有军事，帝常咨访焉。&lt;/p&gt;
&lt;p&gt;注：&lt;/p&gt;
&lt;p&gt;臧霸所领或即青州兵，本为贼兵耳，桀骜难驯，趋利而从，以曹公之威尚足以制之，闻曹公之薨则人心思变也，当此之时，不知臧霸何以自持。见注文。&lt;/p&gt;
&lt;hr&gt;
&lt;p&gt;2017-03-30 16:15:13&lt;/p&gt;
&lt;p&gt;魏氏王公，既徒有国土之名，而无社稷之实，又禁防壅隔，同於囹圄；位号靡定，大小岁易；骨肉之恩乖，常棣之义废。为法之弊，一至于此乎！&lt;/p&gt;
&lt;p&gt;注：&lt;/p&gt;
&lt;p&gt;魏氏之败良有以也，魏武之时，曹彰尚能逞其用力，建勋于时，何以禪代之后，身为藩王而爪牙无得而申，以致愤懑至死。陈思数请而终身禄禄，此或因文帝器量之狭所致。惜乎曹公享年之不永，若假以时日，或功成身退，一世清名，或建制奠基以享绵祚，以曹公之格局，后世不至于此也。&lt;/p&gt;
&lt;hr&gt;
&lt;p&gt;2017-03-31 13:31:53&lt;/p&gt;
&lt;p&gt;当今之务，宜君臣上下，并用筹策，计校府库，量入为出。深思句践滋民之术，由恐不及，而尚方所造金银之物，渐更增广，工役不辍，侈靡日崇，帑藏日竭。&lt;/p&gt;
&lt;p&gt;注：&lt;/p&gt;
&lt;p&gt;明帝之时，天下不裕，而兴诸多造作，祖宗之基日薄，然晋世侈汰之风不知始于何时也，或魏世即已有之？武帝之时，天下承乱，多俭素之臣，加之武帝无此奢浮之气，时俗当不至于此也。承天下之弊乱，忽为暴富，感人生之艰辛，叹韶华之不永，及时行乐者或易为奢？&lt;/p&gt;
&lt;hr&gt;
&lt;p&gt;2017-04-02 15:17:50&lt;/p&gt;
&lt;p&gt;秦始罢侯置守，设官分职，不与古同。汉、魏因循，以至于今。然儒生学士，咸欲错综以三代之礼，礼弘致远，不应时务，事与制违，名实未附，故历代而不至於治者，盖由是也。欲大改定官制，依古正本，今遇帝室多难，未能革易”&lt;/p&gt;
&lt;hr&gt;
&lt;p&gt;2017-04-02 16:20:31&lt;/p&gt;
&lt;p&gt;及即王位，封群昌武亭侯，徙为尚书。制九品官人之法，群所建也。&lt;/p&gt;
&lt;p&gt;注：&lt;/p&gt;
&lt;p&gt;九品之制，陈群所建&lt;/p&gt;
&lt;hr&gt;
&lt;p&gt;2017-04-03 12:41:00&lt;/p&gt;
&lt;p&gt;谥曰贞侯&lt;/p&gt;
&lt;p&gt;注：&lt;/p&gt;
&lt;p&gt;婚紧禁之俗，见注文&lt;/p&gt;
&lt;hr&gt;
&lt;p&gt;2017-04-04 11:44:10&lt;/p&gt;
&lt;p&gt;毓於人及选举，先举性行，而后言才。&lt;/p&gt;
&lt;p&gt;注：&lt;/p&gt;
&lt;p&gt;才性之别，时固有所分歧。以为当乱世用才，事大于德也，治世则当以性为先，防微邪之渐也。&lt;/p&gt;
&lt;hr&gt;
&lt;p&gt;2017-04-04 11:51:33&lt;/p&gt;
&lt;p&gt;才所以为善也，故大才成大善，小才成小善。今称之有才而不能为善，是才不中器也。&lt;/p&gt;
&lt;p&gt;注：&lt;/p&gt;
&lt;p&gt;此以性统才，持才性一之论也。&lt;/p&gt;
&lt;hr&gt;
&lt;p&gt;2017-04-04 14:18:15&lt;/p&gt;
&lt;p&gt;魏世事统台阁，重内轻外，故八座尚书，即古六卿之任也。&lt;/p&gt;
&lt;hr&gt;
&lt;p&gt;2017-04-06 21:57:17&lt;/p&gt;
&lt;p&gt;后年遂为司空，封安阳亭侯，邑六百户。三公封列侯，自林始也。&lt;/p&gt;
&lt;hr&gt;
&lt;p&gt;2017-04-06 22:14:09&lt;/p&gt;
&lt;p&gt;魏初，三公无事，又希与朝政。&lt;/p&gt;
&lt;hr&gt;
&lt;p&gt;2017-04-06 22:18:36&lt;/p&gt;
&lt;p&gt;后大兴殿舍，百姓劳役；广采众女，充盈后宫；后宫皇子连夭，继嗣未育。&lt;/p&gt;
&lt;hr&gt;
&lt;p&gt;2017-04-08 15:55:02&lt;/p&gt;
&lt;p&gt;睹灾责躬，退而脩德，以消复之。今宜罢散民役。宫室之制，务从约节，内足以待风雨，外足以讲礼仪。清埽所灾之处，不敢於此有所立作，莆、嘉禾必生此地，以报陛下虔恭之德。岂可疲民之力，竭民之财！实非所以致符瑞而怀远人也。”帝遂复崇华殿，时郡国有九龙见，故改曰九龙殿。陵霄阙始构，有鹊巢其上，帝以问隆，对曰：“诗云‘维鹊有巢，维鸠居之’。今兴宫室，起陵霄阙，而鹊巢之，此宫室未成身不得居之象也。天意若曰，宫室未成，将有他姓制御之，斯乃上天之戒也。&lt;/p&gt;
&lt;p&gt;注：&lt;/p&gt;
&lt;p&gt;禅代之有征，明帝听此谏言，止于动容改色，于事无所补也。&lt;/p&gt;
&lt;hr&gt;
&lt;p&gt;2017-04-08 21:17:41&lt;/p&gt;
&lt;p&gt;臣观黄初之际，天兆其戒，异类之鸟，育长燕巢，口爪胸赤，此魏室之大异也，宜防鹰扬之臣於萧墙之内。可选诸王，使君国典兵，往往棋跱，镇抚皇畿，翼亮帝室。&lt;/p&gt;
&lt;p&gt;注：&lt;/p&gt;
&lt;p&gt;隆此谏亦应时之弊也，虽假灾异之说以谏之，然所忧者确有所指也。&lt;/p&gt;
&lt;hr&gt;
&lt;p&gt;2017-04-09 00:50:30&lt;/p&gt;
&lt;p&gt;始，景初中，帝以苏林、秦静等并老，恐无能传业者。&lt;/p&gt;
&lt;hr&gt;
&lt;p&gt;2017-04-09 00:50:38&lt;/p&gt;
&lt;p&gt;数年，隆等皆卒，学者遂废。&lt;/p&gt;
&lt;hr&gt;
&lt;p&gt;2017-04-09 21:08:20&lt;/p&gt;
&lt;p&gt;西域流通，荒戎入贡，皆邈勋也。&lt;/p&gt;
&lt;hr&gt;
&lt;p&gt;2017-04-09 21:12:56&lt;/p&gt;
&lt;p&gt;往者毛孝先、崔季珪等用事，贵清素之士，于时皆变易车服以求名高，而徐公不改其常，故人以为通。比来天下奢靡，转相仿效，而徐公雅尚自若，不与俗同，故前日之通，乃今日之介也。是世人之无常，而徐公之有常也。”&lt;/p&gt;
&lt;hr&gt;
&lt;p&gt;2017-04-10 12:23:19&lt;/p&gt;
&lt;p&gt;散骑常侍王肃著诸经传解及论定朝仪，改易郑玄旧说，而基据持玄义，常与抗衡。&lt;/p&gt;
&lt;hr&gt;
&lt;p&gt;2017-04-13 18:07:23&lt;/p&gt;
&lt;p&gt;怖。&lt;/p&gt;
&lt;p&gt;注：&lt;/p&gt;
&lt;p&gt;风角鸟占之法，见注文&lt;/p&gt;
&lt;hr&gt;
&lt;p&gt;2017-04-19 09:45:48&lt;/p&gt;
&lt;p&gt;古者名官职不言曹；始自汉已来，名官尽言曹，使言属曹，卒言侍曹，此殆天意也。&lt;/p&gt;
&lt;hr&gt;
&lt;p&gt;2017-04-19 09:49:50&lt;/p&gt;
&lt;p&gt;及汉灵帝名二子曰史侯、董侯，既立为帝，后皆免为诸侯，与师服言相似也。先主讳备，其训具也，后主讳禅，其训授也，如言刘已具矣，当授与人也；意者甚於穆侯、灵帝之名子。&lt;/p&gt;
&lt;hr&gt;
&lt;p&gt;2017-04-19 22:09:03&lt;/p&gt;
&lt;p&gt;十四年，武都氐王苻健请降，遣将军张尉往迎，过期不到，大将军蒋琬深以为念。嶷平之曰：“苻健求附款至，必无他变，素闻健弟狡黠，又夷狄不能同功，将有乖离，是以稽留耳。”数日，问至，健弟果将四百户就魏，独健来从。&lt;/p&gt;
&lt;hr&gt;
&lt;p&gt;2017-05-04 14:58:53&lt;/p&gt;
&lt;p&gt;夫圣人嘉善矜愚，忘过记功，以成美化。加今王业始建，将一大统，此乃汉高弃瑕录用之时也，若令善恶异流，贵汝颍月旦之评，诚可以厉俗明教，然恐未易行也。宜远模仲尼之汎爱，中则郭泰之弘济，近有益於大道也。&lt;/p&gt;
&lt;p&gt;注：&lt;/p&gt;
&lt;p&gt;暨艳之事，或与品评之制不复能行相关，品评之盛行实则时日甚短也。&lt;/p&gt;
&lt;hr&gt;
&lt;p&gt;2017-05-07 15:36:05&lt;/p&gt;
&lt;p&gt;夫校事，吏民之仇也。先帝末年，虽有吕壹、钱钦，寻皆诛夷，以谢百姓。今复张立校曹，纵吏言事，是不遵先帝十八也。&lt;/p&gt;
&lt;p&gt;注：&lt;/p&gt;
&lt;p&gt;吴之校事&lt;/p&gt;
- https://autumnc.github.io/posts/%E4%B8%89%E5%9B%BD%E5%BF%97%E8%A3%B4%E6%B3%A8%E6%9C%AC/ - </description>
        </item>
    
    
    
        <item>
        <title>礼记训纂</title>
        <link>https://autumnc.github.io/posts/%E7%A4%BC%E8%AE%B0%E8%AE%AD%E7%BA%82/</link>
        <pubDate>Fri, 05 May 2017 00:00:00 +0800</pubDate>
        
        <guid>https://autumnc.github.io/posts/%E7%A4%BC%E8%AE%B0%E8%AE%AD%E7%BA%82/</guid>
        <description>重言窟 https://autumnc.github.io/posts/%E7%A4%BC%E8%AE%B0%E8%AE%AD%E7%BA%82/ -&lt;h2 id=&#34;礼记训纂&#34;&gt;礼记训纂&lt;/h2&gt;
&lt;hr&gt;
&lt;p&gt;2017-04-23 16:38:38&lt;/p&gt;
&lt;p&gt;席之制，三尺三寸三分寸之一，则三席是一丈，故郑云容丈也。&lt;/p&gt;
&lt;hr&gt;
&lt;p&gt;2017-04-25 12:57:43&lt;/p&gt;
&lt;p&gt;以郑注绎之，食羹最近人，脍炙醯酱在殽胾之外内，葱渫处醯酱之左，酒浆处羹之右，则诸物当列为四行：弟一行左食右羹，而酒浆在羹之右；弟二行为醯酱，而葱渫在醯酱之左；弟三行左殽右胾；弟四行为脍炙。&lt;/p&gt;
&lt;hr&gt;
&lt;p&gt;2017-05-12 18:04:56&lt;/p&gt;
&lt;p&gt;凡遗人弓者，张弓尚筋，弛弓尚角，右手执箫，左手承弣，尊卑垂帨。&lt;/p&gt;
&lt;p&gt;注：&lt;/p&gt;
&lt;p&gt;或可训角为校，遗人弓者，张弓以视其筋，择筋之善者，驰弓以校之，必尽善而后遗人。&lt;/p&gt;
&lt;hr&gt;
&lt;p&gt;2017-05-15 17:24:06&lt;/p&gt;
&lt;p&gt;三日成服杖，生者之事也。以死之明日为始，是生以来日也。三日而殡，死者之事也。以死之日为始，是死以往日也。’&lt;/p&gt;
- https://autumnc.github.io/posts/%E7%A4%BC%E8%AE%B0%E8%AE%AD%E7%BA%82/ - </description>
        </item>
    
    
    
        <item>
        <title>中国制度史</title>
        <link>https://autumnc.github.io/posts/%E4%B8%AD%E5%9B%BD%E5%88%B6%E5%BA%A6%E5%8F%B2/</link>
        <pubDate>Mon, 27 Mar 2017 00:00:00 +0800</pubDate>
        
        <guid>https://autumnc.github.io/posts/%E4%B8%AD%E5%9B%BD%E5%88%B6%E5%BA%A6%E5%8F%B2/</guid>
        <description>重言窟 https://autumnc.github.io/posts/%E4%B8%AD%E5%9B%BD%E5%88%B6%E5%BA%A6%E5%8F%B2/ -&lt;h2 id=&#34;中国制度史&#34;&gt;中国制度史&lt;/h2&gt;
&lt;hr&gt;
&lt;p&gt;2017-03-25 12:33:04&lt;/p&gt;
&lt;p&gt;然则官字古义与今不同，今所谓官，皆为政事所自出，古则政出于朝，官特为庋藏之处，与府库同耳。盖古者政简，不须分司而理，故可合谋之于朝。后世政治日繁，势须分职，而特设之机关遂多，各机关必皆有文书，故遂以藏文书之处之名名之也。&lt;/p&gt;
&lt;hr&gt;
&lt;p&gt;2017-03-25 12:33:30&lt;/p&gt;
&lt;p&gt;然则司政令者不居官，居官者不司政令，故官在古代不尊，所尊者为爵。&lt;/p&gt;
&lt;hr&gt;
&lt;p&gt;2017-03-25 12:34:00&lt;/p&gt;
&lt;p&gt;《檀弓》谓士之有诔，自县贲父始。诔所以作谥，明古者大夫有谥，士无谥。生无爵，则死无谥，明大夫为爵，士不为爵也。&lt;/p&gt;
&lt;hr&gt;
&lt;p&gt;2017-03-25 12:32:37&lt;/p&gt;
&lt;p&gt;则任事十年，乃得为大夫矣，所谓“任官然后爵之”也。&lt;/p&gt;
&lt;hr&gt;
&lt;p&gt;2017-03-25 12:35:31&lt;/p&gt;
&lt;p&gt;禄指土田言，故代耕所廪，不为禄也。&lt;/p&gt;
&lt;hr&gt;
&lt;p&gt;2017-03-25 12:35:25&lt;/p&gt;
&lt;p&gt;坐于上为有位，立于下为无位，必爵为大夫，然后有田，则所谓位定然后禄之也。&lt;/p&gt;
&lt;hr&gt;
&lt;p&gt;2017-03-25 12:42:09&lt;/p&gt;
&lt;p&gt;三公之职，诸书皆云司马、司徒、司空。&lt;/p&gt;
&lt;hr&gt;
&lt;p&gt;2017-03-25 12:43:34&lt;/p&gt;
&lt;p&gt;古文家谓天子立三公，曰太师、太傅、太保，与王同职。又立三少以为之二，曰少师、少傅、少保，是为三孤。冢宰、司徒、宗伯、司马、司寇、司空，是为六卿（古《周礼》说见《五经异义》。&lt;/p&gt;
&lt;hr&gt;
&lt;p&gt;2017-03-25 12:44:47&lt;/p&gt;
&lt;p&gt;撰《周官》者盖杂取古代制度纂辑之，而未计及其不相合。汉武谓为渎乱不验之书，良有以也。&lt;/p&gt;
&lt;hr&gt;
&lt;p&gt;2017-03-25 13:00:17&lt;/p&gt;
&lt;p&gt;古官因事而名，司其事者即可称之，不关体制也。如司徒、司马为王国之官，然《檀弓》云：“孟献子之丧，司徒旅归四布。”《左》昭二十五年“叔孙氏之司马鬷戾”，是大夫家亦有司徒、司马也。大夫家亦有宰，但不称冢宰而已&lt;/p&gt;
&lt;hr&gt;
&lt;p&gt;2017-03-25 13:03:25&lt;/p&gt;
&lt;p&gt;今文家云：“古八家而为邻，三邻而为朋，三朋而为里，五里而为邑，十邑而为都，十都而为师，州十有二师焉。”（《尚书•大传》）又曰：“一里八十户，八家共一巷。”（《公羊》宣十五年《解诂》）与井田之制相合。古文则乡以五家为比，比有长；五比为闾，闾有胥；四闾为族，族有师；五族为党，党有正；五党为州，州有长；五州为乡，乡有大夫。遂以五家为邻，邻有长；五邻为里，里有宰；四里为酂，酂有长；五酂为鄙，鄙有师；五鄙为县，县有正；五县为遂，遂有大夫（《周官》。&lt;/p&gt;
&lt;hr&gt;
&lt;p&gt;2017-03-25 13:07:01&lt;/p&gt;
&lt;p&gt;疑古代国中之人充兵，用什伍之制，野外之人为农，依井田编制也&lt;/p&gt;
&lt;hr&gt;
&lt;p&gt;2017-03-25 17:41:01&lt;/p&gt;
&lt;p&gt;爵禄内官与外诸侯无异，所异者世袭与不世袭耳。然其后内官亦多世袭，则事实为之，而非法本如此也&lt;/p&gt;
&lt;hr&gt;
&lt;p&gt;2017-03-25 17:50:17&lt;/p&gt;
&lt;p&gt;秦制掌丞天子，助理万机者为丞相（秦有左右，高帝即位，置一丞相。十一年，更名相国。孝惠、高后时，置左右丞相。文帝二年，复为一丞相）。丞相之二为御史大夫。主兵者曰太尉，汉初仍之，哀帝时乃改太尉为司马，丞相为司徒，御史大夫为司空，其议建自何武，盖行今文经说也（后汉同，唯改大司马为太尉）。&lt;/p&gt;
&lt;hr&gt;
&lt;p&gt;2017-03-25 22:59:44&lt;/p&gt;
&lt;p&gt;汉世自改三公之后，权转移于尚书。而曹操欲揽大权，仍废三公而置丞相，可见总揆之职，不宜分立案司，而事之克举与否，初不系设司之多寡矣）。&lt;/p&gt;
&lt;hr&gt;
&lt;p&gt;2017-03-25 23:30:35&lt;/p&gt;
&lt;p&gt;奉常（秦官。掌宗庙礼仪。景帝中六年，更名太常）、郎中令（秦官。掌宫、殿、掖门户。武帝更名光禄勋）、卫尉（秦官。掌宫门卫屯兵）、太仆（秦官。掌舆马）、廷尉（秦官。掌刑辟。景帝哀帝皆尝改为大理，旋复故）、典客、宗正、治粟内史、少府，皆中央政府分理众事之官，汉以为九卿，分属三公（奉常、郎中令、卫尉，太尉所部。太仆、廷尉、大鸿胪，司徒所部。宗正、大司农、少府，司空所部。此亦取应经说而已，无他义）。又有将作少府（秦官。掌治宫室。景帝更名将作大匠）、典属国（秦官。掌蛮夷降者。成帝省并大鸿胪）、水衡都尉（武帝置掌上林苑，后汉省）、大子太傅、少傅、詹事（秦官。掌皇后、太子家。成帝省，并属大长秋）、长信詹事（掌皇太后家。景帝更名长信少府，平帝更名长乐少府）、将行（秦官。景帝中六年，更名大长秋。或用中人，或用士人）等。&lt;/p&gt;
&lt;hr&gt;
&lt;p&gt;2017-03-25 23:39:13&lt;/p&gt;
&lt;p&gt;武官通称尉。太尉、卫尉外，有中尉（秦官。掌徼循京师。武帝更名执金吾）、护军都尉（秦官。武帝元狩四年，属大司马。成帝绥和元年，居大司马府，比司直。哀帝元寿元年，更名司寇。平帝元始元年，更名护军。按：高帝以陈平为护军中尉，即此官，主护诸将，故人谗平受诸将金，多者得善处，少者得恶处也。魏晋以后为护军将军，主武官选）、司隶校尉（武帝征和四年初置。持节，从中都官徒千二百人，捕巫蛊，督大奸猾。后罢其兵，察三辅、三河、弘农。哀帝属大司空，比司直。后汉时领州一，郡七，比刺史）、城门校尉（掌京师城门屯兵）。&lt;/p&gt;
&lt;hr&gt;
&lt;p&gt;2017-03-25 23:39:54&lt;/p&gt;
&lt;p&gt;其西域都护，则为加官。&lt;/p&gt;
&lt;hr&gt;
&lt;p&gt;2017-03-25 23:43:55&lt;/p&gt;
&lt;p&gt;内史，秦官，掌治京师。后分置左右。武帝更右内史曰京兆尹，左内史曰左冯翊。又改都尉（主爵中尉，秦官，掌列侯。景帝中六年，更名都尉）为右扶风，治内史右地（列侯更属大鸿胪），是为三辅。&lt;/p&gt;
&lt;hr&gt;
&lt;p&gt;2017-03-26 07:03:10&lt;/p&gt;
&lt;p&gt;外官分郡县两级。县（列侯所食县曰国。皇太后、皇后、公主所食曰邑。蛮夷曰道）万户以上曰令（秩千石至六百石），减万户曰长（秩五百石至三百石），皆有丞、尉（秩四百石至二百石，是为长吏。百石以下，有斗食、佐史之秩，是为少吏。&lt;/p&gt;
&lt;hr&gt;
&lt;p&gt;2017-03-26 09:34:51&lt;/p&gt;
&lt;p&gt;郡守汉景帝更名太守（秩二千石），有丞。边郡又有长史，掌兵马（秩皆六百石）。郡尉景帝更名都尉，掌佐守，典武职甲卒（秩比二千石）。亦有丞（秩六百石）。&lt;/p&gt;
&lt;hr&gt;
&lt;p&gt;2017-03-26 09:39:04&lt;/p&gt;
&lt;p&gt;诏书旧典，刺史班宣，周行郡国，省察治状，黜陟能否，断理冤狱，以六条问事，非条所问，即不省。一条：强宗豪右，田宅逾制，以强陵［凌］弱，以众暴寡。二条：二千石不奉诏书，遵承典制，倍［背］公向私，旁诏守利，侵渔百姓，聚敛为奸。三条：二千石不恤疑狱，风厉杀人，怒则任刑，喜则任赏，烦扰苛暴，剥戮黎元，为百姓所疾。山崩石裂，妖祥讹言。四条：二千石选署不平，苟阿所爱，蔽贤宠顽。五条：二千石子弟，怙恃荣势，请托所监。六条：二千石违公下比，阿附豪强，通行货赂，割损正令。&lt;/p&gt;
&lt;hr&gt;
&lt;p&gt;2017-03-26 09:44:52&lt;/p&gt;
&lt;p&gt;汉季以来，刺史总统诸郡赋政于外，非复曩时司察之任而已。&lt;/p&gt;
&lt;hr&gt;
&lt;p&gt;2017-03-26 09:47:44&lt;/p&gt;
&lt;p&gt;顾亭林谓“自古迄今，小官多者其世盛，大官多者其世衰”。其言殊有至理。&lt;/p&gt;
&lt;hr&gt;
&lt;p&gt;2017-03-26 13:44:23&lt;/p&gt;
&lt;p&gt;汉初，封建体制崇隆，诸侯王皆得自治其国，有太傅以辅，二内史以治国民，中尉掌武职，丞相统众官。群卿大夫都官如汉朝，国家唯为置丞相。其御史大夫以下，皆自置之。景帝中五年，乃令诸侯王不得复治国，天子为置吏，改丞相曰相，诸官或省或减，其员皆朝廷为署，不得自置。成帝绥和元年省内史，令相治民，如郡太守，中尉如都尉，自此郡之与国，徒异其名而已&lt;/p&gt;
&lt;hr&gt;
&lt;p&gt;2017-03-26 13:46:10&lt;/p&gt;
&lt;p&gt;秦汉去古未远，故古代设治繁密之意，犹有存者。&lt;/p&gt;
&lt;hr&gt;
&lt;p&gt;2017-03-26 13:47:44&lt;/p&gt;
&lt;p&gt;大率十里一亭，亭有长。十亭一乡，乡有三老、有秩、啬夫、游徼。三老掌教化。啬夫职听讼，收赋税。游徼徼循禁贼盗。县大率方百里，其民稠则减，稀则旷，乡、亭亦如之，皆秦制也。&lt;/p&gt;
&lt;hr&gt;
&lt;p&gt;2017-03-26 13:54:52&lt;/p&gt;
&lt;p&gt;汉世宰相权重而体制亦崇&lt;/p&gt;
&lt;hr&gt;
&lt;p&gt;2017-03-26 13:55:05&lt;/p&gt;
&lt;p&gt;自东汉以后，其权乃移于尚书。魏晋以后，又移于中书。唐宋以后，又移于其门下。&lt;/p&gt;
&lt;hr&gt;
&lt;p&gt;2017-03-26 13:58:40&lt;/p&gt;
&lt;p&gt;成帝建始四年，罢中书宦官，置尚书员五人，分主内外官、庶人上书、外国刑狱之事（师古曰：“《汉旧仪》云：尚书四人为四曹：常侍尚书，主丞相御史事。二千石尚书，主刺史二千石事。户曹尚书，主庶人上书事。主客尚书，主外国事。成帝置五人，有三公曹，主断狱事。”）。其后增置日多，分曹亦日广，而三公之权遂潜移于其手焉。&lt;/p&gt;
&lt;hr&gt;
&lt;p&gt;2017-03-26 13:59:23&lt;/p&gt;
&lt;p&gt;中书者，魏武帝为魏王，置秘书令，典尚书奏事。文帝改为中书，置监、令，以孙资、刘放为之。&lt;/p&gt;
&lt;hr&gt;
&lt;p&gt;2017-03-26 14:02:23&lt;/p&gt;
&lt;p&gt;晋荀勖自中书监迁尚书令，或贺之。勖怒曰：“夺我凰皇池，诸公何贺焉？”可见是时中书较尚书为亲&lt;/p&gt;
&lt;hr&gt;
&lt;p&gt;2017-03-26 14:02:15&lt;/p&gt;
&lt;p&gt;侍中在汉为加官，初以名儒为之，其后贵戚子弟或滥其职。宋文帝与大臣不相中，信荆州王府旧僚，皆置之侍中。自此侍中又较中书为亲。&lt;/p&gt;
&lt;hr&gt;
&lt;p&gt;2017-03-26 15:18:54&lt;/p&gt;
&lt;p&gt;唐太宗尝为尚书令，其后臣下避不敢当，故唐尚书省以仆射为长官。&lt;/p&gt;
&lt;hr&gt;
&lt;p&gt;2017-03-26 16:06:36&lt;/p&gt;
&lt;p&gt;魏文帝改秘书为中书，置监、令及通事郎。晋改通事郎为中书侍郎，江左命舍人通事谓之通事舍人。元魏亦置监、令、侍郎、舍人，别为省，领于中书。隋改中书省曰内史省，废监，置令二舍人，不别为省。唐仍曰中书。&lt;/p&gt;
&lt;hr&gt;
&lt;p&gt;2017-03-26 16:10:58&lt;/p&gt;
&lt;p&gt;三省之职，中书主取旨，门下司封驳，尚书承而行之，然其后仍合议于政事堂。&lt;/p&gt;
&lt;hr&gt;
&lt;p&gt;2017-03-26 16:24:30&lt;/p&gt;
&lt;p&gt;汉世宰相，于事无所不统。其佐之为治者，当属曹掾。丞相曹掾不可考。三公曹掾分职甚详，疑本因丞相之旧也&lt;/p&gt;
&lt;hr&gt;
&lt;p&gt;2017-03-26 16:24:40&lt;/p&gt;
&lt;p&gt;自尚书列曹分综庶务，而宰相遂无实权。东汉以后，揽重权者必录尚书事。丞相则自魏以后不复置，其有之，则人臣篡夺之阶也。三公亦无实权，然开府分曹，旧规犹在。至隋唐而公、孤等官，乃无复官属，徒以处位望隆重之人而已&lt;/p&gt;
&lt;hr&gt;
&lt;p&gt;2017-03-26 16:28:36&lt;/p&gt;
&lt;p&gt;秦御史大夫本有两丞。一为中丞，外督部刺史，内领侍御史，受公卿奏事，举劾案章。汉因之。&lt;/p&gt;
&lt;hr&gt;
&lt;p&gt;2017-03-26 17:51:36&lt;/p&gt;
&lt;p&gt;唐有大夫一人，中丞三人为之二，所属分三院：曰台院，侍御史隶焉；曰殿院，殿中侍御史隶焉；曰察院，监察御史隶焉。&lt;/p&gt;
&lt;hr&gt;
&lt;p&gt;2017-03-26 17:55:55&lt;/p&gt;
&lt;p&gt;后汉将军比公者四，第一大将军，次骠骑将军，次车骑将军，次卫将军。大将军之职，大抵外戚居之。&lt;/p&gt;
&lt;hr&gt;
&lt;p&gt;2017-03-26 23:46:30&lt;/p&gt;
&lt;p&gt;晋武既定天下，罢州牧，省刺史兵，令专监察之事，如两汉&lt;/p&gt;
&lt;hr&gt;
&lt;p&gt;2017-03-26 23:52:43&lt;/p&gt;
&lt;p&gt;及晋受禅，都督诸军为上，监诸军次之，督诸军为下；使持节为上，持节次之，假节为下。使持节得杀二千石以下；持节杀无官位人，若军事，得与使持节同；假节惟军事得杀犯军令者。江左以来，都督中外尤重，惟王导等权重者乃居之。&lt;/p&gt;
&lt;hr&gt;
&lt;p&gt;2017-03-27 00:20:24&lt;/p&gt;
&lt;p&gt;宋置中书于禁中，号为政事堂（尚书、门下并列于）。宰相曰同平章事，无常员（有二人，则分日知印）。次相曰参知政事。盖沿唐三省长官不以授人，而名虽分立，实仍合议于政事堂之旧也。&lt;/p&gt;
&lt;hr&gt;
&lt;p&gt;2017-03-27 00:20:56&lt;/p&gt;
&lt;p&gt;唐中叶后户部不能尽筦天下之财，财利分在度支、盐铁，而枢密自五代以来为主兵之官故也。&lt;/p&gt;
&lt;hr&gt;
&lt;p&gt;2017-03-27 12:29:35&lt;/p&gt;
&lt;p&gt;元丰之制，以中书、门下、尚书三省为相职，侍中、中书令、尚书令以官高不除。又以尚书令之贰左、右仆射为宰相，左兼门下侍郎，以行侍中，右兼中书侍郎，以行中书令之职，左右丞贰之。&lt;/p&gt;
&lt;hr&gt;
&lt;p&gt;2017-03-27 12:52:58&lt;/p&gt;
&lt;p&gt;宋初，兵事归枢密院。元丰还其职于兵部，然仍留枢密为本兵之职，略如今之参谋部也。宋初，兵财两权皆非宰相所有，南渡后，宰相始有兼枢密使者（始于绍兴七年张浚）。特用兵时然，兵罢则免。&lt;/p&gt;
- https://autumnc.github.io/posts/%E4%B8%AD%E5%9B%BD%E5%88%B6%E5%BA%A6%E5%8F%B2/ - </description>
        </item>
    
    
  </channel>
</rss> 