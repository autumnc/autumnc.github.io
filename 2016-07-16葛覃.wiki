= 葛覃之归宁 =
　　诗葛覃依服之所训不同有二解。依毛诗，训为整，则二段女子尚未出嫁，三段为女子学于师氏，师氏教浣衣汙私及归宁父母也，毛诗以为所言者后妃也。若依齐诗，则服训为本字，即女子采葛以为衣，君子服之而无厌倦也。按此说则二段女子已然出嫁，合于维叶莫莫之文，一段为不失时，二段女子出嫁以应成就之兴，三段为已出嫁之后，女师即为姆，依昏义公羊传知姆当随女往夫家，则此段所言即为此女收拾整洁自身，告别师氏，归宁父母也。按此，此诗所述当为大夫家婚事也，诸侯夫人不得归宁，惟自大夫妻岁一归宁耳。此说当胜于毛诗之说。
