<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<link rel="Stylesheet" type="text/css" href="style.css">
<title>2016-10-17兔罝</title>
<meta http-equiv="Content-Type" content="text/html; charset=utf-8">
</head>
<body>

<h1 id="toc_1">兔罝</h1>
<p>
　　兔罝三章，毛诗以为美，韩诗以为刺，然所述者本为一事，即殷纣之贤人退处山林，网禽兽而食之，文王举闳夭，泰颠于罝网之中。就此一事，依古意，则诗之所作者重在前事，即此二贤人不终事王朝而为公侯腹心，一则恶于此事故作此诗也，二则伤天下无道贤人无所施为也。依毛诗意，则采他国之诗系之召南之下，美文王之能得贤也。至于言此篇为后妃之化则全是附会。
</p>

<p>
　　肃肃者，安于贫贱而不殆于道，故能肃肃也。贤人所为者网兔也，低贱之事也，然为此低贱之事尚能肃肃，盖为道不殆，不自弃者也。
</p>

<p>
　　此篇之兴各有所本，初章以椓击兔罝比武夫之扞城也，以椓击示武勇也。次章以九达之道比此武夫能通达斡旋于诸国也，此章之好仇盖释为和好众怨之义也。终章以中林之隐蔽比此贤人内秀于中，名实如一，故能为公侯腹心之谋也。
</p>

<p>
　　如此贤人，武能定国，文能安邦，能德兼备，然终老山林，不得为用，天下之无道亦甚矣，良可叹也，终于资敌也，此文王之幸也。
</p>

</body>
</html>
