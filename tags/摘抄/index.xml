<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>摘抄 on 重言窟</title>
    <link>https://autumnc.github.io/tags/%E6%91%98%E6%8A%84/</link>
    <description>Recent content in 摘抄 on 重言窟</description>
    <generator>Hugo -- gohugo.io</generator>
    <language>zh-cn</language>
    <copyright>寓言十九，重言十七，卮言日出，和以天倪。</copyright>
    <lastBuildDate>Mon, 21 May 2018 00:00:00 +0800</lastBuildDate>
    
	<atom:link href="https://autumnc.github.io/tags/%E6%91%98%E6%8A%84/index.xml" rel="self" type="application/rss+xml" />
    
    
    <item>
      <title>汉书新注</title>
      <link>https://autumnc.github.io/posts/%E6%B1%89%E4%B9%A6%E6%96%B0%E6%B3%A8/</link>
      <pubDate>Mon, 21 May 2018 00:00:00 +0800</pubDate>
      
      <guid>https://autumnc.github.io/posts/%E6%B1%89%E4%B9%A6%E6%96%B0%E6%B3%A8/</guid>
      <description>汉书新注 2018-05-18
汉家自有制度，本以霸王道杂之，奈何纯任德教，用周政乎！且俗儒不达时宜，好是古非今，使人眩于名实，不知所守，何足委任！
 2018-05-18
封外祖父平恩戴侯同产弟子中常侍许嘉为平恩侯，奉戴侯后。注此中常侍当非宦官，否则如何能奉人后？
 2018-05-18
诏曰：“盖闻贤圣在位，阴阳和，风雨时，日月光，星辰静，黎庶康宁，考终阙命。今朕恭承天地，托于公侯之上，明不能烛，德不能绥，灾异并臻，连年不息。乃二月戊午，地震于陇西郡，毁落太上皇庙殿壁木饰，坏败豲道县城郭官寺及民室屋，压杀人众。山崩地裂，水泉涌出。天惟降灾，震惊朕师。治有大亏，咎至于斯。夙夜兢兢，不通大变，深惟郁悼，未知其序。间者岁数不登，元元困乏，不胜饥寒，以陷刑辟，朕甚闵（悯）之。郡国被地动灾甚者无出租赋。赦天下。有可蠲除减省以便万姓者，条奏，毋有所讳。丞相、御史、中二千石举茂材异等直言极谏之士，朕将亲览焉。”注前此诸帝于灾异但求对策，所谓惠民求谏而已，元帝时则多罪己之语，可谓惑于儒学而迷于儒术之用也，宣帝所言不虚。
 2018-05-19
十二月，罢部刺史，更置州牧，秩二千石。注州牧之制自此始
 2018-05-19
待诏夏贺良等言赤精子之谶，汉家历运中衰，当再受命，宜改元易号。诏曰：“汉兴二百载，历数开元。皇天降非材之佑，汉国再获命之符，朕之不德，曷敢不通！夫基事之元命，必与天下自新，其大赦天下。以建平二年为太初元将元年。号曰陈圣刘太平皇帝。漏刻以百二十为度。”注汉家改命之谶自此始，此托赤精子。
 2018-05-19
四年春，大旱。关东民传行西王母筹，经历郡国，西入关至京师。民又会聚祠西王母，或夜持火上屋，击鼓号呼相惊恐。注成帝时多有民反，至哀帝时则民间多行妖言，夏贺良所言或为民间妖言上闻，盖值世之衰，妖言多盛行于世，上不止而反信之，无怪乎世之当衰也。
 2018-05-20
天下吏比二千石以上年老致仕者，参（叁）分故禄，以一与之，终其身。注退休金
 2018-05-21
时大城名都民人散亡，户口可得而数裁（才）什二三，是以大侯不过万家，小者五六百户。
 2018-05-21
故逮文、景四五世间，流民既归，户口亦息，列侯大者至三四万户，小国自倍，富厚如之。
 2018-05-21
爵以功为先后，官用能为次序。
 2018-05-21
至乎孝武，元功宿将略尽。会上亦兴文学，进拔幽隐，公孙弘自海濒而登宰相，于是宠以列侯之爵。又畴咨前代，询问耆老，初得周后，复加爵邑。自是之后，宰相毕侯矣。</description>
    </item>
    
    <item>
      <title>廿二史札记</title>
      <link>https://autumnc.github.io/posts/%E5%BB%BF%E4%BA%8C%E5%8F%B2%E6%9C%AD%E8%AE%B0/</link>
      <pubDate>Mon, 14 May 2018 00:00:00 +0800</pubDate>
      
      <guid>https://autumnc.github.io/posts/%E5%BB%BF%E4%BA%8C%E5%8F%B2%E6%9C%AD%E8%AE%B0/</guid>
      <description>廿二史札记 2018-05-01
自战国豫让、聂政、荆轲、侯嬴之徒，以意气相尚，一意孤行，能为人所不敢为，世竞慕之。其后贯高、田叔、朱家、郭解辈，徇人刻己，然诺不欺，以立名节。驯至东汉，其风益盛。盖当时荐举征辟，必采名誉，故凡可以得名者，必全力赴之，好为苟难，遂成风俗。
 2018-05-01
盖其时轻生尚气己成习俗，故志节之士好为苟难，务欲绝出流辈，以成卓特之行，而不自知其非也。然举世以此相尚，故国家缓急之际，尚有可恃以搘拄倾危。昔人以气节之盛，为世运之衰，而不知并气节而无之，其衰乃更甚也！
 2018-05-01
盖东汉风气，本以名行相尚，迨朝政日非，则清议益峻。号为正人者，指斥权奸，力持正论。由是其名益高，海内希风附响，惟恐不及。而为所贬訾者，怨恨刺骨，日思所以倾之。此党祸之所以愈烈也。
 2018-05-01
盖其时宦官之为民害最烈，天下无不欲食其肉，而东汉士大夫以气节相尚，故各奋死与之搘拄，虽湛宗灭族，有不顾焉。至唐则仅有一刘蕡对策，恳切言之。明则刘瑾时，仅有韩文、蒋钦等数人，魏忠贤时，仅有杨涟、左光斗、魏大中、缪昌期、李应昇、周顺昌等数人，其余乾儿义子建生祠、颂九千岁者，且遍於搢绅，此亦可以观世变也。
 2018-05-08
汉制：大臣剑履上殿者，例带木剑，不得有兵刃。
 2018-05-10
其待士大夫可谓厚矣。惟其给赐优裕，故入仕者不复以身家为虑，各自勉其治行。观於真、仁、英诸朝名臣辈出，吏治循良。及有事之秋，犹多慷慨报国。绍兴之支撑半壁，德佑之毕命疆场，历代以来，捐躯徇国者，惟宋末独多，虽无救於败亡，要不可谓非养士之报也。然给赐过优，究於国计易耗，恩逮於百官者，惟恐其不足；财取於万民者，不留其有余，此宋制之不可为法者也。
 2018-05-10
统观南宋之取民，盖不减於唐之旬输月送，民之生於是时者，不知何以为生也。
 2018-05-13
大概国初时，正宫皇后所生，虽非冢嫡，亦称太子，其余则称王。中叶以後，则非正宫所生，亦称太子，而命为继体者，则称皇太子。
 2018-05-14
洪武以来，吏治澄清者百余年，当英宗、武宗之际，内外多故，而民心无土崩之虞，由吏鲜贪残故也。嘉隆以後，吏部考察之法徒为具文，而人皆不自顾惜，抚按之权太重，举劾惟贿是视，而人皆贪墨以奉上司，於是吏治日媮，民生日蹙，而国亦遂以亡矣。</description>
    </item>
    
    <item>
      <title>容斋随笔</title>
      <link>https://autumnc.github.io/posts/%E5%AE%B9%E6%96%8B%E9%9A%8F%E7%AC%94/</link>
      <pubDate>Thu, 26 Apr 2018 00:00:00 +0800</pubDate>
      
      <guid>https://autumnc.github.io/posts/%E5%AE%B9%E6%96%8B%E9%9A%8F%E7%AC%94/</guid>
      <description>容斋随笔 2018-04-17
动者谓爻之变也，坤不动则已，动则阳刚见焉。在初为《复》，在二为《师》，在三为《谦》，自是以往皆刚也。
 2018-04-17
君子不以无位为患，而以无所立为患；不以莫已知为患，而以求为可知为患。第四句盖承上文言之。夫求之有道，若汲汲然求为可知，则亦无所不至矣。
 2018-04-19
顾长康画人物，不点目睛，曰：“传神写照正在阿堵中。”犹言“此处”也。
 2018-04-19
至今吴中人语言尚多用宁馨字为问，犹言“若何”也。
 2018-04-19
今人喷嚏不止者，必豿唾祝云“有人说我”，妇人尤甚。予按《终风》诗：“寤言不寐，愿言则嚏。”郑氏笺云：“我其忧悼而不能寐，女思我心如是，我则嚏也。今俗人嚏，云‘人道我’，此古之遗语也。”乃知此风自古以来有之。
 2018-04-20
易举正唐苏州司户郭京有《周易举正》三卷，云：“曾得王辅嗣、韩康伯手写注定传授真本，比校今世流行本及国学、乡贡举人等本，或将经入注，用注作经，小象中间以下句，反居其上，爻辞注内移，后义却处于前，兼有脱遗，两字颠倒谬误者，并依定本举正其讹，凡一百三节。”今略取其明白者二十处载于此：《坤》初六：“履霜坚冰至。象曰：履霜，阴始凝也，驯致其道，至坚冰也。”今本于象文“霜”之下误增“坚冰”二字。《屯》六三象曰：“即鹿无虞何？以从禽也。”今本脱“何”字。《师》六五：“田有禽，利执之，无咎。”元本“之”字行书向下引脚，稍类“言”字，转写相仍，故误作“言，观注义亦全不作“言”字释也。《比》九五象曰：“失前禽，舍逆取顺也。”今本误倒其句。《贲》：“亨，不利有攸往。”今本“不”字误作“小”字。“刚柔交错，天文也；文明以止，人文也。”注云：“刚柔交错而成文焉，天之文也。”今本脱“刚柔交错”一句。《坎》卦“习坎”上脱“坎”字。《姤》：“九四，包夫鱼。”注：“二有其鱼，故失之也。”今本误作“无鱼”。《蹇》：“九三，往蹇来正。”今本作“来反”。《困》初六象曰：“入于幽谷，不明也。”今本“谷”字下多“幽”字。《鼎》彖：“圣人亨以享上帝，以养圣贤。”注云：“圣人用之，上以享上帝而下以养圣贤。”今本正文多“而大亨”三字，故注文亦误增“大亨”二字。《震》彖曰：“不丧匕鬯”一句。《渐》象曰：“君子以居贤德，善风俗。”注云：“贤德以止巽则居，风俗以止巽乃善。”今本正文脱“风”字。《丰》九四象：“遇其夷主，吉，志行也。”今文脱“志”字。《中孚》彖：“豚鱼吉，信及也。”今本“及”字下多“豚鱼”二字。《小过》彖：“柔得中，是以可小事也。”今本脱“可”字，而“事”字下误增“吉”字。六五象曰：“密云不雨，已止也。”注：“阳已止下故也。”今本正文作“已上”，故注亦误作“阳已上故止也”。《既济》彖曰：“《既济》，亨小，小者亨也。”今本脱一“小”字。《系辞》：“二多誉，四多惧。”注云：“惧，近也。”今本误以“近也”字为正文，而注中又脱“惧”字。《杂卦》：“蒙稚而著。”今本“稚”误作“杂”字。予顷于福州《道藏》中见此书而传之，及在后省见晁公武所进《易解》，多引用之，世罕有其书也。注多有可取之处，可备参考
 2018-04-22
退之自言：作为文章，上规姚、姒、《盘》、《诰》、《春秋》、《易》、《诗》、《左氏》、《庄》、《骚》、太史、子云、相如，闳其中而肆其外。
 2018-04-22
柳子厚自言：每为文章，本之《书》、《诗》、《礼》、《春秋》、《易》，参之《谷梁氏》以厉其气，参之《孟》、《荀》以畅其支，参之《庄》、《老》以肆其端，参之《国语》以博其趣，参之《离骚》以致其幽，参之太史公以著其洁。
 2018-04-22
汉自武帝以后，丞相无爵者乃封候，其次虽御史大夫，亦不以爵封为闲。唯太常一卿，必以见候居之，而职典宗庙园陵，动辄得咎，由元狩以降，以罪废斥者二十人。意武帝阴欲损候国，故使居是官以困之尔。
 2018-04-23
朋友之义甚重。天下之达道五：君臣、父子、兄弟、夫妇而至朋友之交。故天子至于庶人，未有不须友以成者。“天下俗薄，而朋友道绝”见于《诗》：“不信乎朋友，弗获乎上。”见于《中庸》、《孟子》；“朋友信之”，孔子之志也；“车马衣裘，与朋友共，”子路之志也；“与朋友交而信”，曾子之志也。《周礼》六行，五日任，谓信于友也。汉、唐以来，犹有范张、陈雷、元白、刘柳之徒，始终相与，不以死生贵贱易其心。本朝百年间，此风尚存。呜呼，今亡矣！
 2018-04-24
《易》卦辞称“利涉大川”者七，“不利涉”者一。爻辞称“利涉”者二，“用涉”者一，“不可涉”者一。《需》、《讼》、《未济》，指《坎》体而言。《益》、《中孚》，指《巽》体而言。《涣》指《坎》、《巽》而言。盖《坎》为水，有大川之象；而《巽》为木，木可为舟楫以济川。
 2018-04-25
士之处世，视富贵利禄，当如优伶之为参军，方其据几正坐，噫呜诃禘，群优拱而听命，戏罢则亦已矣。见纷华盛丽，当如老人之抚节物。以上元，清明言之，方少年壮盛，昼夜出游，若恐不暇，灯收花暮，辄怅然移日不能忘；老人则不然，未尝置欣戚于胸中也。睹金珠珍玩，当如小儿之弄戏剧，方杂然前陈，疑若可悦，即委之以去，了无恋想。遭横逆机阱，当如醉人之受骂辱，耳无所闻，目无所见，酒醒之后，所以为我者自若也，何所加损哉？
 2018-04-26
释氏以正、五、九月为“三长月”，故奉佛者皆菇素</description>
    </item>
    
    <item>
      <title>陔余丛考</title>
      <link>https://autumnc.github.io/posts/%E9%99%94%E4%BD%99%E4%B8%9B%E8%80%83/</link>
      <pubDate>Tue, 17 Apr 2018 00:00:00 +0800</pubDate>
      
      <guid>https://autumnc.github.io/posts/%E9%99%94%E4%BD%99%E4%B8%9B%E8%80%83/</guid>
      <description>陔余丛考  2018-01-07
明是《说卦》已亡，而后人杂取以补之者，则《说卦》之原文久缺也。
 2018-01-07
三正迭建，固不始于三代矣。
 2018-01-08
然则书王不书王，本据旧史之周月、鲁月为定。旧史所纪用周正则书王，旧史所纪非周正则不书王。
 2018-01-08
孔子修《春秋》必书&amp;quot;春王正月&amp;rdquo;，实以是时列侯多不用周正，故特著之，言此乃王之正月也。
 2018-01-08
《夏小正》一书实《月令》所本，其曰《夏小正》者，盖周改朔之后，此书仍听其行之民间，以便民事，而实非本朝之制，故谓之夏小正，以别于周正耳。
 2018-01-08
列国各自纪元，汉初犹然。
 2018-01-08
《左传》所本，采择甚多，盖古者史官有简策、简牍二种，杜预序所谓《周礼》史官掌邦国四方之事，诸侯亦各有国史，大事书之于策，小事简牍而已。
 2018-01-09
亲老归养之制，盖即晋时所定也。
 2018-01-11
本纪、世家非迁所创，而列传则创自迁耳。
 2018-01-14
秦及汉初但改岁首，而未改月次，盖以建亥之月为正朔，而建寅之月仍为正月也。
 2018-01-15
商、周虽改建丑、建子，而三正仍自兼行不特〔悖〕，如《尚书大传》所云王者存二代之后，听其仍用国宗旧朔也。民间稼穑之事，盖亦听以夏正从事。夫迨失习用既久，周室衰微，不复颁朔，遂但知有夏正，而并忘本朝之正朔。故朝廷虽行周正于上，民间自行夏正于下。至战国而列国，亦无不用夏正矣。此所以夏正、周正之错见于经书也。
 2018-01-15
盖因周制王畿内有县，故仿之，每得一地，即置县，以为畿内地
 2018-01-15
古时县大而郡小，战国以后则郡大而县小。
 2018-01-15
天下官员尽归部选之制，实自隋始也。唐时亦尚兼用汉制。
 2018-01-15
直至有宋，州郡不得专杀之例始严。
 2018-01-15
宋时州县亦尚有专杀之例也。
 2018-01-15
旧制，公卿、二千石、刺史不得行三年丧，由是并废丧礼。
 2018-01-15
终汉之世，行丧不行丧迄无定制。
 2018-01-15
晋时大臣亦不行三年丧，至郑默奏请始定终丧之制也。
 2018-01-15
其时凡赐谥者，本皆列侯，故皆云某侯，而未有称伯、子、男者。六朝时，则又按其官位之大小而分别王、公、侯、伯、子。
 2018-01-16
唐、宋时谥犹兼美恶也。近代有谥者，但于美谥之中稍存轻重，而无复加以恶谥者。盖古时三品以上，例皆赠谥，而其人之贤否不同，故考行易名，不能无褒贬。近代大臣身殁，其应赠谥与否，礼部必先奏请，请而得谥，其人必为朝廷所眷惜之人，其谥自有褒无贬也。
 2018-01-16
夷三族，本秦之酷法，汉文帝始除收帑相坐律。然景帝于晁错，武帝于郭解、主父偃等，犹皆族诛。沿及三国、六朝，此刑不废，而元魏尤最惨。
 2018-01-16
北魏之制，百官皆无禄。</description>
    </item>
    
    <item>
      <title>琴史</title>
      <link>https://autumnc.github.io/posts/%E7%90%B4%E5%8F%B2/</link>
      <pubDate>Sat, 30 Dec 2017 00:00:00 +0800</pubDate>
      
      <guid>https://autumnc.github.io/posts/%E7%90%B4%E5%8F%B2/</guid>
      <description>琴史 2017-12-29
和乐而作者，命其曲曰畅。畅者，言其道之美畅，犹不敢自安，不骄不溢，好礼不以畅其意也。其遇闭塞忧愁而作者，命其曲曰操。操者，言遇灾遭害，困厄穷迫，虽怨恨失意，犹守礼义，不惧不慑，乐道而不失其操者也。
 2017-12-30
畅则和畅，操则立操，引则引说其事，吟则吟咏其事，弄则习弄之，调则调理之</description>
    </item>
    
    <item>
      <title>周易集注</title>
      <link>https://autumnc.github.io/posts/%E5%91%A8%E6%98%93%E9%9B%86%E6%B3%A8/</link>
      <pubDate>Tue, 26 Dec 2017 00:00:00 +0800</pubDate>
      
      <guid>https://autumnc.github.io/posts/%E5%91%A8%E6%98%93%E9%9B%86%E6%B3%A8/</guid>
      <description>周易集注 2017-12-20
坤为地，故曰“迷”。言占者“君子”，先乾而行则失其主而迷错，后乾而行则得其主而利矣。盖造化之理，阴从阳以生物，待唱而和者也。
 2017-12-26
“天造”者，如天所造作也。“草”者，如草不齐。“震为蕃”，草之象也。“昧”者，如天未明。“坎为月”，天尚未明，昧之象也。“坎”水内景，不明于外，亦昧之象也。
 2017-12-26
上坎为云，故曰“云雷屯”。下坎为雨，故曰“雷雨”解。
 2017-12-26
“磐”，大石也，“鸿渐于磐”之磐也。中爻艮石之象也。“桓”，大柱也。震，阳木，桓之象也。八卦正位，震在初，乃爻之极善者。国家屯难，得此刚正之才，乃倚之以为柱石者也。</description>
    </item>
    
    <item>
      <title>焦氏易诂</title>
      <link>https://autumnc.github.io/posts/%E7%84%A6%E6%B0%8F%E6%98%93%E8%AF%82/</link>
      <pubDate>Mon, 07 Aug 2017 00:00:00 +0800</pubDate>
      
      <guid>https://autumnc.github.io/posts/%E7%84%A6%E6%B0%8F%E6%98%93%E8%AF%82/</guid>
      <description>焦氏易诂  2017-07-17 12:33:37
《渐之屯》云：“东山西山。”屯中爻艮山，震后天在东，故曰“东山”；上坎，坎西，故曰“西山”。
注：
先天後天混用？
 2017-07-24 00:28:12
盖对象者，阳与阴相对，阴与阳相对。阴阳既相对，即常往来流通，合而为一，不能分析。覆象者，艮反为震，震反为艮，兑反为巽，巽反为兑，正倒虽不同而体则一。半象者，杭辛斋云：基于卦位。震初位，艮三位；震起艮止，中自然离，故离兼艮震，离位二也。巽位在四，兑位在上；兑见巽伏，中自然坎，故坎兼兑巽，坎位五也。
 2017-07-28 00:06:14
然则阴阳二气，实不能分不能离，见阴即知阳。见阳即知阴。《易·彖》已如此。此由《易林》视本象与对象相通而推得之也。
 2017-07-28 00:08:36
茲《易林·剥之复》云：“班马还师。”复下震，震为马，上坤、互坤亦为马，故曰“班马”。又《观之既济》、《夬之否》皆有此词，皆以多马班列取象。
 2017-07-28 00:09:02
诚以屯下震、中爻坤、上坎皆有马象，马多而前后班列，故曰“班如”也。
 2017-07-28 00:10:19
屯之即鹿，实麋鹿之鹿，取象震也。
 2017-07-28 00:14:03
然则无虞者，言勿以鹿为微物而轻忽之，致空入林中而无所获也。
 2017-07-28 12:34:09
自焦氏以坤为水，为江河，此象确定后，凡《易》言利涉大川者，皆迎刃而解。
 2017-07-28 12:42:05
茲以坤为大川，需上坎，言阳往居坤中，得位，故利涉。
 2017-07-28 12:43:03
自《左氏》谓谦为谗，更以谗释明夷之有言，《易林》本之，遇两兑口、两震言相背或相对者，不谓为谗佞，即谓为争讼。
 2017-07-28 23:14:50
《彖》曰：“不利涉大川，入于渊也。”言阳来居坤中而在下，故曰“入渊”。渊者谓坤，不谓坎，入则谓阳入也。
 2017-07-28 23:17:25
兑为舌，两舌谓坎上下正反两兑也。以是推讼之有言，亦以坎上下两兑口相背；以其居初，阴微势弱，故曰“小有言”也。
 2017-07-28 23:20:05
先天坤居北，后天坎居北，水地合居，故曰“比”。比者，亲也，近也，和也，言水地合居一方，相亲近也。覆之则曰师。师，众也，言坎从坤居北，故势众也。皆合先后天象而立名。
 2017-07-28 23:29:09
小畜之反目，亦以两半离相对为反目。而震、巽者，离之上下也。震夫巽妻，故曰“夫妻反目”。
 2017-07-29 23:42:24
《易》既取象艮尾，而曰虎尾，则虎亦取象于艮也明矣。况谦三至五震，震为履，震上艮下，故曰“履虎尾”。若以坤为虎，则于象不合矣。
 2017-07-29 23:44:51
而既、未济实无艮、兑、震、巽四象，皆用半象也。以茲悟《履·六三》“眇能视，跛能履”，亦以二、三为半离、半震，故《象》曰“不足”。不足者，言离、震未全见也。
 2017-07-30 12:05:06</description>
    </item>
    
    <item>
      <title>古代天文历法释证</title>
      <link>https://autumnc.github.io/posts/%E5%8F%A4%E4%BB%A3%E5%A4%A9%E6%96%87%E5%8E%86%E6%B3%95%E9%87%8A%E8%AF%81/</link>
      <pubDate>Mon, 17 Jul 2017 00:00:00 +0800</pubDate>
      
      <guid>https://autumnc.github.io/posts/%E5%8F%A4%E4%BB%A3%E5%A4%A9%E6%96%87%E5%8E%86%E6%B3%95%E9%87%8A%E8%AF%81/</guid>
      <description>古代天文历法释证  2017-07-14 12:03:24
汉代古历流传下来的有：黄帝历、颛顼历、夏历、殷历、周历和鲁历，总称六历。
 2017-07-14 12:02:56
秦王朝采用颛顼历，由皇帝颁布，使臣民奉行，废除其余五历。
 2017-07-14 23:49:46
邓平、落下闳两位历家是怎样解释这个“八十一分律历”的数据呢？他俩是把黄钟律管的长度“八寸十分一”，“九九八十一以为宫”的“律”，和太初历的基本数据“日法八十一”的“历”，两者因为这八十一的数字是相同的，就在这八十一的数字上钻进去，进行阐发了。这太初历的“日法八十一”的数据是来自“黄钟之律”，“九九八十一以为宫”的数据啊！这是数字上的巧合，他俩却把它阐发为必然性的内在联系了。
 2017-07-14 23:51:25
以律起历</description>
    </item>
    
    <item>
      <title>曾有西风半点香</title>
      <link>https://autumnc.github.io/posts/%E6%9B%BE%E6%9C%89%E8%A5%BF%E9%A3%8E%E5%8D%8A%E7%82%B9%E9%A6%99/</link>
      <pubDate>Fri, 26 May 2017 00:00:00 +0800</pubDate>
      
      <guid>https://autumnc.github.io/posts/%E6%9B%BE%E6%9C%89%E8%A5%BF%E9%A3%8E%E5%8D%8A%E7%82%B9%E9%A6%99/</guid>
      <description>曾有西风半点香  2017-05-24 16:44:42
佛陀在印度，是一位由苦修者而成就的觉悟者，在很长的时期内，本土是没有图像的。这时候用来象征佛陀的或是菩提树，或是伞盖、坐具。
 2017-05-26 16:47:54
全部垂落者，帷；连绵相延又分段挽结者，幔。</description>
    </item>
    
    <item>
      <title>三国志</title>
      <link>https://autumnc.github.io/posts/%E4%B8%89%E5%9B%BD%E5%BF%97%E8%A3%B4%E6%B3%A8%E6%9C%AC/</link>
      <pubDate>Sun, 07 May 2017 00:00:00 +0800</pubDate>
      
      <guid>https://autumnc.github.io/posts/%E4%B8%89%E5%9B%BD%E5%BF%97%E8%A3%B4%E6%B3%A8%E6%9C%AC/</guid>
      <description>三国志(裴注本)  2017-03-12 00:14:46
破贼文书，旧以一为十，及渊上首级，如其实数。太祖问其故，渊曰：“夫征讨外寇，多其斩获之数者，欲以大武功，且示民听也。河间在封域之内，银等叛逆，虽克捷有功，渊窃耻之。”太祖大悦，迁魏郡太守。
注：
旧时战功多以一为十者，故史书所言诸多不实，然依渊言，此亦有其用也。
 2017-03-21 17:04:06
自魏初徵士敦煌周生烈，明帝时大司农弘农董遇等，亦历注经传，颇传於世
注：
此条注文所述太学之况甚可留意
 2017-03-21 17:02:11
凡有天下者，莫不贵尚敦朴忠信之士，深疾虚伪不真之人者，以其毁教乱治，败俗伤化也。近魏讽则伏诛建安之末，曹伟则斩戮黄初之始。伏惟前后圣诏，深疾浮伪，欲以破散邪党，常用切齿；而执法之吏皆畏其权势，莫能纠擿，毁坏风俗，侵欲滋甚。窃见当今年少，不复以学问为本，专更以交游为业；国士不以孝悌清脩为首，乃以趋势游利为先。合党连群，互相褒叹，以毁訾为罚戮，用党誉为爵赏，附己者则叹之盈言，不附者则为作瑕衅。至乃相谓‘今世何忧不度邪，但求人道不勤，罗之不博耳；又何患其不知己矣，但当吞之以药而柔调耳。’又闻或有使奴客名作在职家人，冒之出入，往来禁奥，交通书疏，有所探问。凡此诸事，皆法之所不取，刑之所不赦，虽讽、伟之罪，无以加也。
注：
魏末虚浮之风
 2017-03-22 19:11:39
夫学者，治乱之轨仪，圣人之大教也。自黄初以来，崇立太学二十馀年，而寡有成者，盖由博士选轻，诸生避役，高门子弟，耻非其伦，故无学者。虽有其名而无其人，虽设其教而无其功。宜高选博士，取行为人表，经任人师者，掌教国子。依遵古法，使二千石以上子孙，年从十五，皆入太学。明制黜陟荣辱之路；其经明行修者，则进之以崇德；荒教废业者，则退之以惩恶；举善而教不能则劝，浮华交游，不禁自息矣。阐弘大化，以绥未宾；六合承风，远人来格。此圣人之教，致治之本也。
注：
太学之实况，无善学之师，有避役之徒，虽有其名而无其人
 2017-03-23 23:07:31
时公卿以下大议损益，恕以为“古之刺史，奉宣六条，以清静为名，威风著称，今可勿令领兵，以专民事。”
注：
时或有刺史领兵之事，杜恕此论，盖欲使军功民事分立也，后谏吕昭领兵事亦以此。
 2017-03-23 23:23:35
！今之学者，师商、韩而上法术，竞以儒家为迂阔，不周世用，此最风俗之流弊，创业者之所致慎也。
注：
文帝之时，学者多尚法而弃儒。
 2017-03-23 23:39:39
今者朝臣不自以为不能，以陛下为不任也；不自以为不智，以陛下为不问也。陛下何不遵周公之所以用，大舜之所以去？使侍中、尚书坐则侍帷幄，行则从华辇，亲对诏问，所陈必达，则群臣之行，能否皆可得而知；忠能者进，闇劣者退，谁敢依违而不自尽？以陛下之圣明，亲与群臣论议政事，使群臣人得自尽，人自以为亲，人思所以报，贤愚能否，在陛下之所用。以此治事，何事不办？以此建功，何功不成？
注：
恕此意以为帝无亲问政事，一任侍中、尚书以为中转，外托以密事，实则开奸尻之门，于政事多有弊端。君不得识臣之能与忍，臣有良谏不得直达天听，则政有不任之人，朝无骨鯁之臣，良可戒也。
 2017-03-24 01:10:01
乐详
注：
乐详于太学及春秋左氏传之学甚有影响，见注文。杜氏左传之学或始于此。
 2017-03-28 12:26:45
禁徐整行队，鸣鼓而还。未至太祖所，道见十馀人被创裸走，禁问其故，曰：“为青州兵所劫。”初，黄巾降，号青州兵，太祖宽之，故敢因缘为略。
注：
青州兵虽为曹公所用，然一时亦难制也。
 2017-03-28 17:03:23
与曹休讨吴贼，破吕范於洞浦，徵为执金吾，位特进。每有军事，帝常咨访焉。
注：
臧霸所领或即青州兵，本为贼兵耳，桀骜难驯，趋利而从，以曹公之威尚足以制之，闻曹公之薨则人心思变也，当此之时，不知臧霸何以自持。见注文。
 2017-03-30 16:15:13
魏氏王公，既徒有国土之名，而无社稷之实，又禁防壅隔，同於囹圄；位号靡定，大小岁易；骨肉之恩乖，常棣之义废。为法之弊，一至于此乎！
注：
魏氏之败良有以也，魏武之时，曹彰尚能逞其用力，建勋于时，何以禪代之后，身为藩王而爪牙无得而申，以致愤懑至死。陈思数请而终身禄禄，此或因文帝器量之狭所致。惜乎曹公享年之不永，若假以时日，或功成身退，一世清名，或建制奠基以享绵祚，以曹公之格局，后世不至于此也。
 2017-03-31 13:31:53</description>
    </item>
    
    <item>
      <title>礼记训纂</title>
      <link>https://autumnc.github.io/posts/%E7%A4%BC%E8%AE%B0%E8%AE%AD%E7%BA%82/</link>
      <pubDate>Fri, 05 May 2017 00:00:00 +0800</pubDate>
      
      <guid>https://autumnc.github.io/posts/%E7%A4%BC%E8%AE%B0%E8%AE%AD%E7%BA%82/</guid>
      <description>礼记训纂  2017-04-23 16:38:38
席之制，三尺三寸三分寸之一，则三席是一丈，故郑云容丈也。
 2017-04-25 12:57:43
以郑注绎之，食羹最近人，脍炙醯酱在殽胾之外内，葱渫处醯酱之左，酒浆处羹之右，则诸物当列为四行：弟一行左食右羹，而酒浆在羹之右；弟二行为醯酱，而葱渫在醯酱之左；弟三行左殽右胾；弟四行为脍炙。
 2017-05-12 18:04:56
凡遗人弓者，张弓尚筋，弛弓尚角，右手执箫，左手承弣，尊卑垂帨。
注：
或可训角为校，遗人弓者，张弓以视其筋，择筋之善者，驰弓以校之，必尽善而后遗人。
 2017-05-15 17:24:06
三日成服杖，生者之事也。以死之明日为始，是生以来日也。三日而殡，死者之事也。以死之日为始，是死以往日也。’</description>
    </item>
    
    <item>
      <title>中国制度史</title>
      <link>https://autumnc.github.io/posts/%E4%B8%AD%E5%9B%BD%E5%88%B6%E5%BA%A6%E5%8F%B2/</link>
      <pubDate>Mon, 27 Mar 2017 00:00:00 +0800</pubDate>
      
      <guid>https://autumnc.github.io/posts/%E4%B8%AD%E5%9B%BD%E5%88%B6%E5%BA%A6%E5%8F%B2/</guid>
      <description>中国制度史  2017-03-25 12:33:04
然则官字古义与今不同，今所谓官，皆为政事所自出，古则政出于朝，官特为庋藏之处，与府库同耳。盖古者政简，不须分司而理，故可合谋之于朝。后世政治日繁，势须分职，而特设之机关遂多，各机关必皆有文书，故遂以藏文书之处之名名之也。
 2017-03-25 12:33:30
然则司政令者不居官，居官者不司政令，故官在古代不尊，所尊者为爵。
 2017-03-25 12:34:00
《檀弓》谓士之有诔，自县贲父始。诔所以作谥，明古者大夫有谥，士无谥。生无爵，则死无谥，明大夫为爵，士不为爵也。
 2017-03-25 12:32:37
则任事十年，乃得为大夫矣，所谓“任官然后爵之”也。
 2017-03-25 12:35:31
禄指土田言，故代耕所廪，不为禄也。
 2017-03-25 12:35:25
坐于上为有位，立于下为无位，必爵为大夫，然后有田，则所谓位定然后禄之也。
 2017-03-25 12:42:09
三公之职，诸书皆云司马、司徒、司空。
 2017-03-25 12:43:34
古文家谓天子立三公，曰太师、太傅、太保，与王同职。又立三少以为之二，曰少师、少傅、少保，是为三孤。冢宰、司徒、宗伯、司马、司寇、司空，是为六卿（古《周礼》说见《五经异义》。
 2017-03-25 12:44:47
撰《周官》者盖杂取古代制度纂辑之，而未计及其不相合。汉武谓为渎乱不验之书，良有以也。
 2017-03-25 13:00:17
古官因事而名，司其事者即可称之，不关体制也。如司徒、司马为王国之官，然《檀弓》云：“孟献子之丧，司徒旅归四布。”《左》昭二十五年“叔孙氏之司马鬷戾”，是大夫家亦有司徒、司马也。大夫家亦有宰，但不称冢宰而已
 2017-03-25 13:03:25
今文家云：“古八家而为邻，三邻而为朋，三朋而为里，五里而为邑，十邑而为都，十都而为师，州十有二师焉。”（《尚书•大传》）又曰：“一里八十户，八家共一巷。”（《公羊》宣十五年《解诂》）与井田之制相合。古文则乡以五家为比，比有长；五比为闾，闾有胥；四闾为族，族有师；五族为党，党有正；五党为州，州有长；五州为乡，乡有大夫。遂以五家为邻，邻有长；五邻为里，里有宰；四里为酂，酂有长；五酂为鄙，鄙有师；五鄙为县，县有正；五县为遂，遂有大夫（《周官》。
 2017-03-25 13:07:01
疑古代国中之人充兵，用什伍之制，野外之人为农，依井田编制也
 2017-03-25 17:41:01
爵禄内官与外诸侯无异，所异者世袭与不世袭耳。然其后内官亦多世袭，则事实为之，而非法本如此也
 2017-03-25 17:50:17
秦制掌丞天子，助理万机者为丞相（秦有左右，高帝即位，置一丞相。十一年，更名相国。孝惠、高后时，置左右丞相。文帝二年，复为一丞相）。丞相之二为御史大夫。主兵者曰太尉，汉初仍之，哀帝时乃改太尉为司马，丞相为司徒，御史大夫为司空，其议建自何武，盖行今文经说也（后汉同，唯改大司马为太尉）。
 2017-03-25 22:59:44
汉世自改三公之后，权转移于尚书。而曹操欲揽大权，仍废三公而置丞相，可见总揆之职，不宜分立案司，而事之克举与否，初不系设司之多寡矣）。
 2017-03-25 23:30:35
奉常（秦官。掌宗庙礼仪。景帝中六年，更名太常）、郎中令（秦官。掌宫、殿、掖门户。武帝更名光禄勋）、卫尉（秦官。掌宫门卫屯兵）、太仆（秦官。掌舆马）、廷尉（秦官。掌刑辟。景帝哀帝皆尝改为大理，旋复故）、典客、宗正、治粟内史、少府，皆中央政府分理众事之官，汉以为九卿，分属三公（奉常、郎中令、卫尉，太尉所部。太仆、廷尉、大鸿胪，司徒所部。宗正、大司农、少府，司空所部。此亦取应经说而已，无他义）。又有将作少府（秦官。掌治宫室。景帝更名将作大匠）、典属国（秦官。掌蛮夷降者。成帝省并大鸿胪）、水衡都尉（武帝置掌上林苑，后汉省）、大子太傅、少傅、詹事（秦官。掌皇后、太子家。成帝省，并属大长秋）、长信詹事（掌皇太后家。景帝更名长信少府，平帝更名长乐少府）、将行（秦官。景帝中六年，更名大长秋。或用中人，或用士人）等。
 2017-03-25 23:39:13
武官通称尉。太尉、卫尉外，有中尉（秦官。掌徼循京师。武帝更名执金吾）、护军都尉（秦官。武帝元狩四年，属大司马。成帝绥和元年，居大司马府，比司直。哀帝元寿元年，更名司寇。平帝元始元年，更名护军。按：高帝以陈平为护军中尉，即此官，主护诸将，故人谗平受诸将金，多者得善处，少者得恶处也。魏晋以后为护军将军，主武官选）、司隶校尉（武帝征和四年初置。持节，从中都官徒千二百人，捕巫蛊，督大奸猾。后罢其兵，察三辅、三河、弘农。哀帝属大司空，比司直。后汉时领州一，郡七，比刺史）、城门校尉（掌京师城门屯兵）。
 2017-03-25 23:39:54</description>
    </item>
    
    <item>
      <title>史记三家注</title>
      <link>https://autumnc.github.io/posts/%E5%8F%B2%E8%AE%B0%E4%B8%89%E5%AE%B6%E6%B3%A8/</link>
      <pubDate>Mon, 03 Oct 2016 00:00:00 +0800</pubDate>
      
      <guid>https://autumnc.github.io/posts/%E5%8F%B2%E8%AE%B0%E4%B8%89%E5%AE%B6%E6%B3%A8/</guid>
      <description>史記三家註  2016-08-18 14:57:24
禮，上事天，下事地，尊先祖而隆君師，是禮之三本也。
 2016-09-26 19:39:56
以高祖十月始至霸上，因故秦時本以十月為歲首，弗革。推五德之運，以為漢當水德之時，尚黑如故。〔二〕吹律調樂，入之音聲，及以比定律令。〔三〕
 2016-09-26 19:44:38
蒼為丞相十餘年，魯人公孫臣上書言漢土德時，其符有黃龍當見。詔下其議張蒼，張蒼以為非是，罷之。其後黃龍見成紀，於是文帝召公孫臣以為博士，草土德之曆制度，更元年。張丞相由此自絀，謝病稱老。
 2016-09-28 12:59:36
相與信為任，同是非為俠。
 2016-09-29 12:35:50
內史，周官，秦因之，掌治京師。景帝分置左內史。武帝太初元年，更名京兆尹，左內史名左馮翊也。
 2016-10-03 16:49:15
蔡為人在下中，〔二〕名聲出廣下甚遠，然廣不得爵邑，官不過九卿，而蔡為列侯，位至三公。
注：
人物品评制度岂西汉时已有乎？
 2016-10-03 16:57:13
廣嘗與望氣王朔燕語，曰：「自漢擊匈奴而廣未嘗不在其中，而諸部校尉以下，才能不及中人，然以擊胡軍功取侯者數十人，而廣不為後人，〔三〕然無尺寸之功以得封邑者，何也？豈吾相不當侯邪？且固命也？」朔曰：「將軍自念，豈嘗有所恨乎？」廣曰：「吾嘗為隴西守，羌嘗反，吾誘而降，降者八百餘人，吾詐而同日殺之。至今大恨獨此耳。」朔曰：「禍莫大於殺已降，此乃將軍所以不得侯者也。」
注：
此与白起事近</description>
    </item>
    
    <item>
      <title>毛诗正义</title>
      <link>https://autumnc.github.io/posts/%E6%AF%9B%E8%AF%97%E6%AD%A3%E4%B9%89/</link>
      <pubDate>Mon, 11 Jul 2016 00:00:00 +0800</pubDate>
      
      <guid>https://autumnc.github.io/posts/%E6%AF%9B%E8%AF%97%E6%AD%A3%E4%B9%89/</guid>
      <description>毛诗正义  2016-07-05 17:44:44
國是風化之界，詩以當國為別，故謂之《國風》。其《雅》則天子之事，政教刑于四海，不須言國也。
 2016-07-05 17:46:01
蓋跡其先封善否，參其詩之美惡，驗其時政得失，詳其國之大小，斟酌所宜，以為其次。
 2016-07-06 10:02:53
此篇言後妃性行和諧，貞專化下，寤寐求賢，供奉職事，是後妃之德也。
 2016-07-06 10:09:36
不言美後妃者，此詩之作，直是感其德澤，歌其性行，欲以發揚聖化，示語未知，非是褒賞後妃能為此行也。
 2016-07-06 10:37:47
風訓諷也，教也。諷謂微加曉告，教謂殷勤誨示。
 2016-07-06 10:39:20
蘊藏在心，謂之為志；發見於言，乃名為詩。
 2016-07-06 10:41:24
包管萬慮，其名曰心；感物而動，乃呼為志。志之所適，外物感焉，言悅豫之志則和樂興而頌聲作，憂愁之志則哀傷起而怨刺生。
 2016-07-06 10:46:49
在心為志，出口為言，誦言為詩，詠聲為歌，播於八音謂之為樂，皆始末之異名耳。
 2016-07-06 16:29:52
商之為言章也，物成熟可章度也。角，觸也。物觸地而出，戴芒角也。宮，中也。居中央，暢四方，唱始施生，為四聲之綱也。徵，祉也，物盛大而蕃祉也。羽，宇也，物聚藏宇覆之也。
注
此释直以五音配四方四时而论义。
 2016-07-07 10:19:54
人心感於物而後動，先王慎所以感之者，故作樂以和其聲。樂之感人深，其移風易俗
 2016-07-07 10:20:03
志微、噍殺之音作而民思憂，廉直、莊誠之音作而民肅敬，寬裕、順成之音作而民慈愛，流僻、邪散之音作而民淫亂。
 2016-07-07 10:21:23
禮者，稱人之情而為之節文，賢者俯而就之，不肖者企而及之，是下民之所行，非聖人之所行也。
 2016-07-07 10:22:19
夫物之感人無窮，而人之好惡無節，則是物至而人化物也。人化物也者，則滅天理而窮人欲者也。於是有悖逆詐偽之心，有淫佚作亂之事。故先王制禮作樂為之節。
 2016-07-07 15:32:09
上以風化下，下以風刺上
 2016-07-07 16:01:53
奸聲感人而逆氣應之，逆氣成象而淫樂興焉。正聲感人而順氣應之，順氣成象而和樂興焉。
 2016-07-07 16:06:44
民有剛柔緩急，音聲不同，系水土之風氣，故謂之風。好惡、取捨、動靜，隨君上之情欲，故謂之俗。
注
风俗之义
 2016-07-07 16:14:41</description>
    </item>
    
    <item>
      <title>云笈七签</title>
      <link>https://autumnc.github.io/posts/%E4%BA%91%E7%AC%88%E4%B8%83%E7%AD%BE/</link>
      <pubDate>Fri, 13 May 2016 00:00:00 +0800</pubDate>
      
      <guid>https://autumnc.github.io/posts/%E4%BA%91%E7%AC%88%E4%B8%83%E7%AD%BE/</guid>
      <description>云笈七签  2016-04-08 00:54:18
四象形而物无所主焉，则大象暢矣。五音声而心无所适焉，则大音至矣。
 2016-04-08 01:05:01
夫形以检物，巧伪必生；名以定物，理恕必失；誉以进物，争尚必起；矫以立物，乖违必作；杂以行物，秽乱必兴。斯皆用其子而弃其母，物失所载，未足守也。
 2016-04-11 00:19:32
若为名三界：一者欲界。有六天。即从《度人经》太皇黄曾天，数满六天是欲界。人寿命万岁。人在世生，不犯身业杀盗邪淫之罪，来生即登此天之中。无六欲染著，故生此天。二者色界，有十八天。即以次取之。其天人寿亿万岁。若一生之中不犯身业贪嗔之罪，得生此天。三者无色界天。其中人寿命亿劫岁。若人一生之中不恶口两舌，妄言绮语，当来过往，得居此天。其中善男子、善女人，功行满足，堪上四天者，王母迎之，登上四天。其三界太虚无上常融天、太释玉隆腾胜天、龙变梵度天、太极平育贾奕天，此四天名种民天。即三界之上，三灾所不及。四种民天上有三清境。三清之上即是大罗天。元始天尊居其中，施化敷教。
注：
道教世界
 2016-04-11 00:22:45
原夫道家由肇，起自无先。垂迹应感，生乎妙一。从乎妙一，分为三元。又从三元变成三气，又从三气变生三才。三才既滋，万物斯备。
 2016-04-11 00:23:13
从混洞太无元化生天宝君；从赤混太无元化生灵宝君；从冥寂玄通元化生神宝君。大洞之迹，别出为化主，治在三清境。其三清境者，玉清、上清、太清是也。亦名三天。其三天者，清微天、禹馀天、大赤天是也。天宝君治在玉清境，即清微天也。其气始青。灵宝君治在上清境，即禹馀天也。其气元黄。神宝君治在太清境，即大赤天也。其气玄白。
 2016-04-11 00:24:01
此三君各为教主，即是三洞之尊神也。其三洞者，谓洞真、洞玄、洞神是也。天宝君说十二部经为洞真教主；灵宝君说十二部经为洞玄教主；神宝君说十二部经为洞神教主。故三洞合成三十六部尊经。第一洞真为大乘，第二洞玄为中乘，第三洞神为小乘。
 2016-04-11 00:25:35
洞真、洞玄、洞神，太玄、太平、太清为辅经。太玄辅洞真，太平辅洞玄，太清辅洞神。三辅合成三十六部，正一盟威通贯总成七部，故曰三洞尊文、七部玄教。
 2016-04-11 00:27:28
其三气者，玄、元、始三气也。始气青，在清微天；元气黄，在禹余天；玄气白，在大赤天。故云玄、元、始三气也。又从玄、元、始变生阴、阳、和。又从阴、阳、和变生天、地、人。
 2016-04-11 00:28:45
自玄都玉京已下，合有三十六天。二十八天是三界内，八天是三界外。其三界内者，欲界、色界、无色界。从下六天为欲界，次十八天为色界，次四天为无色界，三界合二十八天。
 2016-04-11 00:29:59
上四天名为种民天，亦名圣弟子天，亦名四梵天。此天人断生死，三灾之所不能及。
 2016-04-11 00:32:33
三界二十八天，其次四天，其次三境，最上大罗，合三十六天，总是三尊所统。
 2016-04-11 00:33:35
三代天尊者，过去元始天尊，见在太上玉皇天尊，未来金阙玉晨天尊。
 2016-04-12 21:55:43
《洞真》者，灵秘不杂，故得名真。《洞玄》者，生天立地，功用不滞，故得名玄。《洞神》者，召制鬼神，其功不测，故得名神。此三法皆能通凡入圣，同契大乘，故得名洞也。
 2016-04-12 21:58:00
此既三洞垂法，从仙达圣，品级转迁之理也。谓修学之人，始入仙阶，登无累境，故初教名洞神神宝。其次智渐精胜，既进中境，故中教名洞玄灵宝。既登上境，智用无滞，故上教名洞真天宝也。
 2016-04-12 21:59:49
三洞之元，本同道气，道气惟一，应用分三。
 2016-04-12 22:18:40
七部者，今因《正一经》次；一者洞神部、二者洞玄部、三者洞真部、四者太清部、五者太平部、六者太玄部、七者正一部，
 2016-04-13 00:31:19</description>
    </item>
    
    <item>
      <title>列子</title>
      <link>https://autumnc.github.io/posts/%E5%88%97%E5%AD%90/</link>
      <pubDate>Sun, 20 Mar 2016 00:00:00 +0800</pubDate>
      
      <guid>https://autumnc.github.io/posts/%E5%88%97%E5%AD%90/</guid>
      <description>列子  2016-03-19 15:37:39
死也者，德之徼也。古者谓死人为归人。夫言死人为归人，则生人为行人矣。行而不知归，失家者也。一人失家，一世非之；天下失家，莫知非焉。有人去乡土、离六亲、废家业、游于四方而不归者，何人哉？世必谓之为狂荡之人矣。又有人钟贤世，矜巧能，修名誉，夸张于世而不知己者，亦何人哉？世必以为智谋之士。此二者，胥失者也。而世与一不与一，唯圣人知所与，知所去。&amp;rdquo;
 2016-03-19 15:38:09
舜问乎烝曰：&amp;ldquo;道可得而有乎？&amp;ldquo;曰：&amp;ldquo;汝身非汝有也，汝何得有夫道？&amp;ldquo;舜曰：&amp;ldquo;吾身非吾有，孰有之哉？&amp;ldquo;曰：&amp;ldquo;是天地之委形也。生非汝有，是天地之委和也。性命非汝有，是天地之委顺也。孙子非汝有，是天地之委蜕也。故行不知所往，处不知所持，食不知所以。天地强阳，气也；又胡可得而有邪？&amp;rdquo;
 2016-03-20 01:06:55
汝弗知乎？夫至信之人，可以感物也。动天地，感鬼神，横六合，而无逆者，岂但履危险，入水火而已哉？商丘开信伪物犹不逆，况彼我皆诚哉？小子识之！
 2016-03-20 11:51:32
昔老聃之徂西也，顾而告予曰：有生之气，有形之状，尽幻也。造化之所始，阴阳之所变者，谓之生，谓之死。穷数达变，因形移易者，谓之化，谓之幻。造物者其巧妙，其功深，固难穷难终。因形者其巧显，其功浅，故随起随灭。知幻化之不异生死也，始可与学幻矣。吾与汝亦幻也，奚须学哉？
注：
幻术之道
 2016-03-20 11:57:28
觉有八徵，梦有六侯。奚谓八徵？一曰故，二曰为，三曰得，四曰丧，五曰哀，六曰乐，七曰生，八曰死。此者八徵，形所接也。奚谓六侯？一曰正梦，二曰愕梦，三曰思梦，四曰寤梦，五曰喜梦，六曰惧梦。此六者，神所交也。不识感变之所起者，事至则惑其所由然；识感变之所起者，事至则知其所由然。知其所由然，则无所怛。一体之盈虚消息，皆通于天地，应于物类。故阴气壮，则梦涉大水而恐惧；阳气壮，则梦涉大火而燔焫；阴阳俱壮，则梦生杀。甚饱则梦与，甚饥则梦取。是以以浮虚为疾者，则梦扬；以沉实为疾者，则梦溺。藉带而寝则梦蛇，飞鸟衔发则梦飞。将阴梦火，将疾梦食。饮酒者忧，歌舞者哭。子列子曰：&amp;ldquo;神遇为梦，形接为事。故昼想夜梦，神形所遇。故神凝者想梦自消。信觉不语，信梦不达；物化之往来者也。古之真人，其觉自忘，其寝不梦；几虚语哉？&amp;rdquo;
 2016-03-20 16:16:10
御寇之游固与人同欤，而曰固与人异欤？凡所见，亦恒见其变。玩彼物之无故，不知我亦无故。务外游，不知务内观。外游者，求备于物；内观者，取足于身。取足于身，游之至也；求备于物，游之不至也。&amp;ldquo;于是列子终身不出，自以为不知游。壶丘子曰：&amp;ldquo;游其至乎！至游者，不知所适；至观者，不知所眂，物物皆游矣，物物皆观矣，是我之所谓游，是我之所谓观也。</description>
    </item>
    
    <item>
      <title>杂抄</title>
      <link>https://autumnc.github.io/posts/%E6%9D%82%E6%8A%84/</link>
      <pubDate>Sat, 30 May 2015 00:00:00 +0800</pubDate>
      
      <guid>https://autumnc.github.io/posts/%E6%9D%82%E6%8A%84/</guid>
      <description>布须曼人的起源 天空中飘荡着两朵云片。在两朵云片上, 各坐着一只大蚱蜢，一只雄蚱蜢叫卡琼, 另一只叫考特，是卡琼的妻子。卡琼有一条神异的魔杖，小巧玲珑, 不停地放射着光彩。“老是这样慢悠悠地飘浮在云片上，太没意思了。”考特对她的丈夫说 :“我们来创造一个新的世界好吗?”丈夫同意了。卡琼和考特跳下云朵。卡琼用魔杖在自己坐过的云彩里一戳，这朵云彩慢慢膨胀，膨胀。一边膨胀，一边下沉, 最后变成了大地。卡琼又用魔杖往妻子坐过的那朵云彩里一戳, 那朵云彩也慢慢膨胀，却上升了，最后变成了天。说也奇怪，天一形成, 天幕上立即出现了通红通红的太阳，玉盘似的月亮和眨着眼睛的星星。大地一形成，就出现了高耸入云的大山，浩翰无际的大海，苍翠欲滴的草原和森林，活泼生动的鸟兽……卡琼夫妇飞到他们所创造的新世界, 一见那里的情景心就被陶醉了。卡琼和考特，展幵双翅飞呀飞，一路上饱览着自己创造新世界的多种风光。由于创造世界的辛劳和长时间的飞行，他们觉得有点疲倦，就收拢翅膀，落在一座草木茂盛的山口休息。突然，卡琼脚上被什么东西咬了一口。他猛然一跳，跳到旁边的一棵大树上。低头细看，发现一条碗口粗的大蛇，正在得意地舞动着舌头。卡琼见状，怒火中烧，纵身跳下, 抡起魔杖朝蛇头猛捶一杖。奇迹出现了。巨蛇吃了一魔杖， 摇摇晃晃慢慢地变成了一个人。这个人是细长的身材, 浅棕色的皮肤，乌黑发亮的眼睹，扁平的鼻子，阔阔地嘴巴，动作敏捷的手脚。这就是世界上第一个人——布须曼人的祖先。卡琼夫妇见状愕然， 继而转惊为喜，兴奋地看着由蛇变成的人。这人也笑容可掬，走来走去，友善地望着卡琼夫妇。从此， 卡琼遇到蛇就毫不犹豫地用杖打它，被打的蛇都变成了一个个活生 生的人。蛇的颜色各不相同，它们变成的人就呈现出不同的肤色, 有黑人、白人、黄种人、红种人……
 灵魂的三条道路 天神之路：知道这样 ，在森林中崇拜信仰和苦行 ，他们便进入火焰 。从火焰进入白昼 。从白昼进入白半月 。从白半月进入太阳北行的六个月 。从六个月进入年 。从年进入太阳 。从太阳进入月亮 。从月亮进入闪电 。那里的那个人不是凡人 。他带领他们进入梵 。这是通向天神之路 。祖先之路：而在村庄中崇拜祭祀 、善行和布施 ，他们便进入烟 。从烟进入黑夜 。从黑夜进入黑半月 。从黑半月进入太阳南行的六个月 。但六个月不到达年 。从六个月进入祖先世界 。从祖先世界进入空 。从空进入月亮 。它就是苏摩王 。它是众天神的食物 。众天神享用它 。他们居住那里 ，直至剩余的功德耗尽 。而后 ，又原路返回 。他们返回空 。从空返回风 。成为风后 ，成为烟 。成为烟后 ，成为雾 。成为雾后 ，成为云 。成为云后 ，成为雨 ，降下 。他们在这里生为稻子 、麦子 、药草 、树木 、芝麻和豆类 。从这些中很难脱出 。只有等人吃了食物 ，洒出精液 ，才会再次出生 。那些在世上行为可爱的人很快进入可爱的子宫 ，或婆罗门妇女的子宫 ，或刹帝利妇女的子宫 ，或吠舍妇女的子宫 。而那些在世上行为卑污的人很快进入卑污的子宫 ，或狗的子宫 ，或猪的子宫 ，或旃陀罗妇女的子宫 。第三条道路：还有与这两条道路不同者 。他们成为微生物 ，不停地活动着 。 “生吧 ！死吧 ！ ”这是第三种境况 。所以说 ，那个世界从不充满 。——《歌者奥义书》第五章</description>
    </item>
    
    <item>
      <title>阿毗达磨俱舍论</title>
      <link>https://autumnc.github.io/posts/%E9%98%BF%E6%AF%97%E8%BE%BE%E7%A3%A8%E4%BF%B1%E8%88%8D%E8%AE%BA/</link>
      <pubDate>Wed, 25 Jun 2014 00:00:00 +0800</pubDate>
      
      <guid>https://autumnc.github.io/posts/%E9%98%BF%E6%AF%97%E8%BE%BE%E7%A3%A8%E4%BF%B1%E8%88%8D%E8%AE%BA/</guid>
      <description>阿毗达磨俱舍论  2014-05-15 10:46:45
唯佛世尊得永对治于一切境一切种冥。证不生法故称为灭。声闻独觉虽灭诸冥。以染无知毕竟未断故非一切种。
 2014-05-15 11:54:17
如是总说无漏五蕴名为对法。此则胜义阿毗达磨。若说世俗阿毗达磨即能得此。诸慧及论。慧谓得此有漏修慧思闻生得慧及随行。论谓传生无漏慧教。
 2014-05-15 11:57:58
若胜义法唯是涅槃。若法相法通四圣谛。此能对向或能对观。故称对法。
 2014-05-15 12:16:14
有漏法云何。谓除道谛余有为法。所以者何。诸漏于中等随增故。缘灭道谛诸漏虽生。而不随增故非有漏。
 2014-05-15 12:29:40
择灭即以离系为性。诸有漏法远离系缚证得解脱。名为择灭。择谓简择即慧差别。各别简择四圣谛故。择力所得灭名为择灭。
 2014-05-15 16:17:20
依何义说灭无同类。依灭自无同类因义亦不与他。故作是说。
注：
？
 2014-05-15 12:39:07
永碍当生得非择灭。谓能永碍未来法生。得灭异前名非择灭。得不因择但由阙缘。
 2014-05-15 16:17:30
是彼类故。未来无妨。
注：
？
 2014-05-15 16:20:12
或有唯蕴而非取蕴。谓无漏行。烦恼名取。蕴从取生故名取蕴。如草糠火。或蕴属取故名取蕴。如帝王臣。或蕴生取故名取蕴。如花果树。
 2014-05-15 16:23:59
眼谓内处四大所造净色为性。
 2014-05-15 21:31:11
执受大种为因声者。谓言手等所发音声。风林河等所发音声。名无执受大种为因。有情名声。谓语表业。余声则是非有情名。
 2014-05-16 11:10:08
无表虽以色业为性如有表业。而非表示令他了知。故名无表。
 2014-05-16 11:11:47
地水火风能持自相及所造色。故名为界。如是四界亦名大种。一切余色所依性故。体宽广故。或于地等增盛聚中。形相大故。或起种种大事用故。
 2014-05-16 11:12:46
地界能持。水界能摄。火界能熟。风界能长。长谓增盛。或复流引。
 2014-05-16 11:13:52
地界坚性。水界湿性。火界暖性。风界动性。由此能引大种造色。令其相续生至余方。
 2014-05-16 11:15:23
地谓显形。色处为体。随世间想假立此名。由诸世间相示地者。以显形色。而相示故。水火亦然。风即风界。世间于动立风名故或如地等随世想名。
 2014-05-16 11:19:00</description>
    </item>
    
    <item>
      <title>俱舍論記</title>
      <link>https://autumnc.github.io/posts/%E4%BF%B1%E8%88%8D%E8%AE%BA%E8%AE%B0/</link>
      <pubDate>Sat, 14 Jun 2014 00:00:00 +0800</pubDate>
      
      <guid>https://autumnc.github.io/posts/%E4%BF%B1%E8%88%8D%E8%AE%BA%E8%AE%B0/</guid>
      <description>俱舍論記  2014-05-28 10:56:51
一切種冥滅斷不染無知。得非擇滅。此顯智德　諸冥滅斷染污無知。得擇滅。此顯斷德
 2014-05-28 10:57:59
不染無知。種類眾多故言一切。染污無知。種類非多故但言諸
 2014-05-28 10:59:03
種謂種類。不染無知種類無邊。是故言種　染污無知種類非多。故不言種
 2014-05-28 11:10:11
謂滅諸境冥。斷染污無知。諸境即是四諦．修道。迷此境故說之為冥。此釋諸冥滅。
 2014-05-28 11:11:01
謂滅一切品冥斷不染無知。一切品即一切法品類。迷此品故說之為冥。此釋一切種冥滅。
 2014-05-28 16:04:57
染無知能覆理．事二種實義。不染無知能障理．事二種真見　又解。能覆實義是不染無知。能障真見是染無知　又解。能覆實義謂覆外境。能障真見謂障內心。能覆．能障皆是冥義通二無知
 2014-05-28 22:13:40
問染污無知何以為體。解云。以無明為體．
 2014-05-28 18:40:00
不染無知。以未成佛來。所有一切有漏無染劣慧為體。
 2014-05-28 22:11:00
不染無知。劣慧為體。無知狹。習氣寬。然解習氣二解不同。一解。劣慧俱生心．心所法總名習氣。一解。習氣不但通心．心所法。亦通相續身
 2014-05-28 22:20:58
體非染故名為不染。於境不悟名曰無知。無知即不染。名不染無知。
 2014-05-28 22:24:24
或名習氣。故正理云。此不染無知。即說名習氣。言習氣者。習謂數習。氣謂氣分。有諸煩惱及劣智等數習氣分。故名習氣。習之氣故。名為習氣。
 2014-05-28 22:37:34
若於諸事迷自性迷共相是染無知。若於諸法微細差別。味(諸法滋味。或苦等味)勢(諸法勢力引後自果。或有損益等勢力)熟(諸法正起力能引自果名熟或成就名就)德(諸法德用)數(一．二等數)量(大．小等量)處(近．遠等處)時(近．遠等時)同(諸法相似)異(諸法差別等相)。不能如實覺。是不染無知。
 2014-05-29 10:52:43
此不染無知。若菩薩三無數劫隨位漸斷。至金剛喻定方總斷過。若二乘等雖有分斷。而非斷過。應知此中所言斷者畢竟不生得非擇滅。名之為斷。非據擇滅。若據擇滅。三乘同斷即無差別
 2014-05-29 11:06:48
唯慧一種具三現觀。推求名見．慮境名緣。成辨名事。
 2014-05-29 11:09:29
眷屬即慧相應．俱有及得。名曰隨行
 2014-05-29 11:11:38
隨轉有二．一俱有因故名隨轉。二相隨順故名隨轉。隨行亦有二．一俱有因名隨行。二相隨順故名隨行
 2014-05-29 11:14:16</description>
    </item>
    
    <item>
      <title>俱舍論頌疏論本</title>
      <link>https://autumnc.github.io/posts/%E4%BF%B1%E8%88%8D%E8%AE%BA%E9%A2%82%E7%96%8F/</link>
      <pubDate>Sat, 14 Jun 2014 00:00:00 +0800</pubDate>
      
      <guid>https://autumnc.github.io/posts/%E4%BF%B1%E8%88%8D%E8%AE%BA%E9%A2%82%E7%96%8F/</guid>
      <description>俱舍論頌疏論本  2014-06-16 00:39:12
一切種者。不染無知。種類無邊。名一切種。障一切法。不能悟解。是不染無知。
 2014-06-16 00:40:02
不染無知。劣慧為體。三性門中。善無記攝。體非煩惱。故名不染。於境不悟。稱曰無知。
 2014-06-16 00:40:28
亦名習氣。數習煩惱。所成氣分。習之氣故。名為習氣。唯佛永斷。二乘猶有。
 2014-06-16 00:42:23
諸冥者是染污無知。諸謂諸境。即四諦修道。五部境也。五部非一。故名諸境。冥者即是見修所斷。一切煩惱。以此煩惱覆障諸境。故說為冥。染污無知。無明為體。煩惱不淨。名為染污。於境不悟。故曰無知。
 2014-06-16 00:44:48
一切種冥滅。是非擇滅。由佛世尊斷一切種冥。證不生法。故名非擇滅。此言證者。是不染無知。勝緣闕位。得非擇滅。名為證也。由斷此冥。獲一切智。能知一切種類法。故智德圓滿
 2014-06-16 00:44:39
諸冥滅者。即是擇滅。由佛世尊斷煩惱冥。證不生法。名為擇滅。斷德圓滿故。
 2014-06-16 10:51:51
慧相應心。及受想等。諸心所法。四相及得。道共無表。此等諸法。是慧眷屬。隨慧行故。名曰隨行。如是淨慧。及與隨行。通攝五蘊。名為勝義阿毘達磨。此五蘊中。言色蘊者。道共戒也。受想蘊者。隨行中受想心所也。行蘊者。除受想外諸餘心所。四相及得也。識蘊者。慧相應心也
 2014-06-16 10:57:05
無漏淨慧。是真對法。有漏慧論。非真對法　言對法者。謂為無漏作資糧故。亦名對法。
 2014-06-16 10:58:44
法相法者。通四聖諦。相者性也。狀也。望自體邊名性。望他緣邊名相。此四諦法。是法相故。故名法相法。
 2014-06-16 11:01:51
總有六種。一自性對法。謂淨慧也。二隨行對法。謂淨慧眷屬也。三方便對法。謂有漏四慧也。四資糧對法。謂論教也。五境界對法。謂四諦也。六果對法。謂涅槃也。前四能對。名對法。後二所對名對法也
 2014-06-16 15:02:41
諦有四種。苦集滅道。苦集道三。是有為法。道雖有為。是無漏法。
 2014-06-16 15:05:01
緣滅道諦。諸漏雖生。而不隨增。故非有漏。不隨增義。
 2014-06-16 15:14:03
此非擇滅。礙當生法。令永不起。名畢竟礙。言別得者。謂非擇滅。有實體性。緣闕位中。起別得得。故非擇滅。得不因擇。但由緣闕名非擇滅。
 2014-06-16 15:21:05
為者作也。此有為法眾緣造作。故名為有彼為故。名為有為
 2014-06-16 15:51:38
亦世路者。世謂三世。路即是法。世所依故。謂過去法。是世已行。現在法。是世正行。未來法。是世當行。故有為法是三世路。世之路故。名為世路。
 2014-06-16 16:06:14
無為雖義。不墮三世。不名俱義。非言依也
 2014-06-16 16:11:42
煩惱名取。能執取生死故也。蘊從取生。故名取蘊。</description>
    </item>
    
    <item>
      <title>瑜伽师地论</title>
      <link>https://autumnc.github.io/posts/%E7%91%9C%E4%BC%BD%E5%B8%88%E5%9C%B0%E8%AE%BA/</link>
      <pubDate>Fri, 04 Apr 2014 00:00:00 +0800</pubDate>
      
      <guid>https://autumnc.github.io/posts/%E7%91%9C%E4%BC%BD%E5%B8%88%E5%9C%B0%E8%AE%BA/</guid>
      <description>瑜伽師地論  2014-02-10 16:31:53
由四因。故於諸行中假設有我。一為令世間言說易故。二為欲隨順諸世間故。三為欲斷除謂定無我諸怖畏故。四為宣說自他成就功德成就過失。令起決定信解心故。是故執有我論非如理說。
 2014-02-17 11:53:12
云何緣起體。若略說由三種相建立緣起。謂從前際中際生。從中際後際生。中際生已若趣流轉。若趣清淨究竟。云何從前際中際生。中際生已復趣流轉。謂如有一不了前際無明所攝。無明為緣。於福非福及與不動身語意業。若作若增長。由此隨業識。乃至命終流轉不絕。能為後有相續識因。此識將生果時。由內外貪愛正現在前。以為助伴。從彼前際既捨命已。於現在世自體得生。在母腹中。以因識為緣。相續果識。前後次第而生。乃至羯羅藍等位差別而轉於母胎中。相續果識與名色俱。乃至衰老漸漸增長。爾時感生受業名已與異熟果。又此異熟識。即依名色而轉。由必依託六依轉故。是故經言。名色緣識。俱有依根曰色。等無間滅依根曰名。隨其所應為六識所依。依止彼故。乃至命終。諸識流轉。又五色根。若根所依大種。若根處所。若彼能生大種曰色。所餘曰名。由識執受。諸根墮相續法。方得流轉。故此二種依止於識。相續不斷。由此道理。於現在世。識緣名色。名色緣識。猶如束蘆。乃至命終。相依而轉。如是名為從前際中際諸行緣起生。中際生已流轉不絕。當知此中依胎生者。說流轉次第。若卵生濕生者。除處母胎。餘如前說若於有色有情聚中。謂欲色界受化生者。諸根決定圓滿而生。與前差別。若於無色界。以名為依。及色種子為依。識得生起。以識為依名及色種子轉。從此種子。色雖斷絕。後更得生。與前差別。又由福業生欲界人天。由非福業生諸惡趣。由不動業生色無色界。
注：
唯识十二缘起
 2014-02-17 17:38:19
云何不生。由不生故。趣清淨究竟。云何從中際後際諸行緣起生。謂中際已生補特伽羅。受二種先業果。謂受內異熟果。及境界所生受增上果。此補特伽羅或聞非正法故。或先串習故。於二果愚。由愚內異熟果故。於後有生苦不如實知。由迷後有。後際無明增上力故。如前於諸行若作若增長。由此新所作業故。說此識。名隨業識。即於現法中。說無明為緣故行生。行為緣故識生。此識於現法中名為因識。能攝受後生果識故。又總依一切識。說名六識身。又即此識。是後有名色種子之所隨逐。此名色種子。是後有六處種子之所隨逐。此六處種子是後有觸種子之所隨逐。此種子觸是後有受種子之所隨逐。如是總名於中際中後有引因。應知由此能引識。乃至受一期身。故由先異熟果愚。引後有已。又由第二境界所生受果愚故。起緣境界受愛。由此愛故。或發欲求。或發有求。或執欲取。或執見戒及我語取。由此愛取和合資潤。令前引因轉名為有。即是後有生因所攝。從此無間命既終已。隨先引因。所引識等。受最為後。此諸行生或漸或頓。如是於現法中。無明觸所生受為緣故愛。愛為緣故取。取為緣故有。有為緣故生。生為緣故。老病死等諸苦差別。或於生處次第現前。或復種子隨逐。應知如是於中際中。無明緣行等。受緣愛等。為因緣故。後際諸行生。
 2014-02-18 10:55:10
如是於現法中。諸行不轉。由不轉故。於現法中。於有餘依界。證得現法涅槃。彼於爾時唯餘清淨識緣名色。名色緣識。乃至有識身在。恒受離繫受。非有繫受。此有識身乃至先業所引壽量。恒相續住。若壽量盡。便捨識所持身。此命根後所有命根。無餘永滅更不重熟。又復此識與一切受。任運滅故。所餘因緣先已滅故。不復相續。永滅無餘。是名無餘依涅槃界究竟寂靜處。亦名趣求涅槃者。於世尊所。梵行已立。究竟涅槃。
 2014-02-21 16:07:25
眼識云何。謂於當來依止眼根。了別色境識。所有福非福不動行所熏發種子識。及彼種子所生果識。如眼識如是。乃至意識。應知亦爾。由所依及境界所起了別差別應知。此於欲界具足六種。色界唯四。無色界唯一。受蘊云何。謂一切領納種類。想蘊云何。謂一切了像種類。行蘊云何。謂一切心所造作意業種類。識蘊云何謂一切了別種類。如是諸蘊。皆通三界。
 2014-02-23 21:41:51
問何因緣故。無明等諸有支。作如是次第說。答諸愚癡者。要先愚於所應知事。次即於彼發起邪行。由邪行故。令心顛倒。心顛倒故。結生相續。生相續故。諸根圓滿。根圓滿故。二受用境。受用境故。若耽著若希求。由希求故。於方覓時。煩惱滋長。煩惱滋長故。發起後有愛非愛業。由所起業滋長力故。於五趣生死中苦果生。苦果生已。有老死等苦。謂內身變異所引老死苦。及境界變異所引憂歎苦。熱惱之苦。是故世尊。如是次第說十二支。
 2014-02-23 23:30:41
問何故緣起說為緣起。答由煩惱繫縛往諸趣中數數生起故。名緣起。此依字釋名。復次依託眾緣。速謝滅已。續和合生。故名緣起。此依剎那義釋。復次眾緣過去而不捨離。依自相續而得生起故。名緣起。如說此有故彼有。此生故彼生。非餘。依此義故。釋名應知。復次數數謝滅。復相續起故。名緣起。此依數壞數滅義釋。復次於過去世覺緣性已。等相續起故。名緣起。如世尊言。我已覺悟。正起宣說。即由此名展轉傳說。故名緣起。
 2014-02-24 23:46:42
云何數往義。謂生已不住義。云何和合義。謂諸緣聚集義。云何起義。謂諸緣和合之所引攝新新生義。云何緣起。云何緣生。謂諸行生起法性是名緣起。即彼生已說名緣生。
注：
缘生与缘起
 2014-02-25 00:07:38
答無明乃至亦與老死為緣。前言唯與行為緣者。但說近緣義。
 2014-03-03 11:55:19
問云何說言此有故彼有。答由未斷緣。餘得生義故。問云何此生故彼生。答由無常緣。餘得生義故。
 2014-03-03 12:03:26
問何等無明不有故行不有。何等無明滅故行滅耶。答有三種發起纏。隨眠。無明。由此無明滅故。彼無明滅。由彼滅故。行亦隨滅。
 2014-03-03 16:45:52
答由十種相。應知緣起甚深義。謂依無常義。苦義。空義。無我義說。依無常義者。謂從自種子生。亦待他緣。又從他緣生。亦待自種子。又從自種子及從他緣生。而種及緣於此生事。無作無用。亦無運轉。又復此二因性功能。非不是有。又諸有支。雖無始來其相成就。然剎那剎那新新相轉。又緣起支雖剎那速滅。然似停住運動相現。依苦義者。謂緣起支。一味苦相而似三種相現。依空義者。謂緣起支。雖離有情作者受者。然似不離。顯現而說。依無我義者。謂緣起支。雖不自在實無有我相。然似我相顯現。依勝義諦。諸法自性雖不可說。而言諸法自性可說。
注：
由缘起说无常苦空义
 2014-03-03 17:17:23
云何法性。云何法住。云何法界。答是諸緣起。無始時來。理成就性是名法性。如成就性。以無顛倒文句安立。是名法住。由此法住以彼法性為因。是故說彼名為法界。
注：
法性，法住，法界之义。
 2014-03-03 17:24:02
問已說一切支非更互為緣。何故建立名色與識互為緣耶。答識於現法中。用名色為緣故。名色復於後法中。用識為緣故。所以者何。以於母腹中。有相續時。說互為緣故。由識為緣。於母腹中。諸精血色。名所攝受。和合共成羯羅藍性。即此名色為緣。復令彼識於此得住。
注：
识与名色如何相互为缘。
 2014-03-04 10:53:42</description>
    </item>
    
    <item>
      <title>佩索阿</title>
      <link>https://autumnc.github.io/posts/%E4%BD%A9%E7%B4%A2%E9%98%BF/</link>
      <pubDate>Mon, 10 Sep 2012 00:00:00 +0800</pubDate>
      
      <guid>https://autumnc.github.io/posts/%E4%BD%A9%E7%B4%A2%E9%98%BF/</guid>
      <description>佩索阿诗选/恐惧之夜 在恐惧之夜，所有夜晚的自然本质，在失眠之夜，所有我的夜晚的自然本质，我记得，在摇摇晃晃的磕睡中醒来，我记得，我做过的以及在生命中我也许已经该做过的一切。我记得，而一种怒火传遍我的全身，就像身体的一阵寒冷或一种恐惧，我的无法挽回的过去&amp;mdash;这才是真正的死尸。所有其他的死尸很可能只是错觉。所有的死者也许还在另外的地方活着。所有我过去的时光也许还在什么地方，在幻觉的时空之中，存在着。在消失的谎言中。
但从前我所不是的那个东西，我没做过的事情，我没有梦见过的东西；什么是现在我才看清我该已经完成的，什么是现在我才清楚地看见我该已经&amp;mdash;这是那个超过所有上帝的已死的东西，这个&amp;mdash;总之，它曾是我生命中最好的部分&amp;mdash;它甚至不是上帝所赋予生命的……
如果在某个确定的地点我转向左边而非右边；如果在某个确定的时刻，我说了是而非否，或说了否而非是；如果在某次交谈中我忽然想出一个句子，而现在我在昏睡中却要仔细推敲&amp;mdash;
如果事情是这样，今天我就会截然不同，也许整个宇宙会在昏迷不醒中被复活成另一个样子。
但在那不可挽回地失去的方向上，我不曾改变，一点没变，想都没想过，只是现在我才认清了它；但我并未说YES或NO，只是现在才注意我没说过这个；但我未能完成的诗句如今却在我心中翻涌不息，它们全都清澈，自然，逼真，最后，谈话集中了，全部的问题都解决了……但只是现在，那从未存在的，也的确不会存在的事物，伤害着。
我确实已错过的，在任何的形而上学体系中，都没有抓住一点希望。也许我能将我梦见过的带到另外的世界。但我怎能将我忘记梦见的事物带给另外的世界？是的，这些将要去乞求的梦，是真正的死尸。我把它永远埋葬在我心中，为了全部的时间，为了全部的宇宙。
今夜，我无法入睡，而宁静环绕我像一种我无缘分享的真理，而月光在户外，像我无法拥有的希望，对我来说是看不见的。
 佩索阿诗选/我是逃跑的那个 我是逃跑的那个，我出生后他们把我锁在我里面可我跑了。我的灵魂寻找我，穿过山岗与山谷，我希望我的灵魂永远找不到我。
 佩索阿诗选/我知道，我孤独 我知道，我孤独它伤得多深呵，这颗心没有信念，没有律法没有悦耳的音调，也没有思想。只有我，只有我而我对此又说不出什么因为感觉像天空——被看见，它里面又无物可看。
 佩索阿诗选/牧羊人 牧羊人事物的神秘？我该怎样了解神秘是什么？唯一的神秘是那儿有个人他也许思考着神秘。一个站在阳光中的人，闭上眼睛开始忘记太阳是什么去想许多炙热的东西。但他张开眼睛，看见太阳，现在他再也不能想着任何东西，因为阳光远远胜过所有哲人所有诗人的思想。阳光不知道它正在做什么所以它不会堕入迷途，所以它平常，它不赖。
 惶然录/我这张脸是谁 我瘦削的，呆板的面孔，没有表现出智慧，没有表露情感的强度，没有任何东西可以使这张脸从其他面孔组成的凝固的浪潮里脱颖而出。然而，其他那些脸不是凝固的浪潮，其中确有一些表情丰富的面容。
 惶然录/下坠 踏着我梦想和疲惫的脚步，从你的虚幻中下坠，下坠，而且成为我在这个世界中的替身。旅行者本身就是旅行。如果我想象什么，我就能看见它。如果我旅行的话，我会看得到更多的什么吗？只有想象的极端贫弱，才能为意在感受的旅行提供辩解。事实上，世界的终点以及世界的起点，只不过是我们有关世界的概念。仅仅是在我们的内心并不是里，景观才成为景观。这就是为什么说我想象他们，我就是在创造他们。如果我创造它们，它们就存在。如果它们存在，那么我看见它们就像我看见别的景观。所以干嘛要旅行呢？我们看到的，并不是我们所看到的，而是我们自己。
 惶然录/单调产生的快乐 文学想象的核心错误，就是这样的观念：别人都像我们并且必定像我们一样感受。人类的幸运在于，每一个人都是他们自己，只有天才才被赋予成为别人的能力。真正的聪明人，能够从他自己的躺椅里欣赏整个世界的壮景，无需同任何人说话，无须了解任何阅读的方法，他仅仅需要知道如何运用自己的五种感官，还有一颗灵魂里纯真的悲哀。一个人为了摆脱他的单调，必须使存在单调化。一个人必须使每一天都如此平常不觉，那么在最微小的事故中才有欢娱可供探测。因为我是无，我才能够想象我自己是一切。如果我是某个人，我就不能够进入想象中的这个人。……他的现实限制他的感觉。
 惶然录/既不崇高也不低贱 是的，我生活在无比肮脏而且平常的真实生活中，也生活在无比激烈而且持久的梦幻化生活中。我像一个放风时醉酒的奴隶，两种痛苦同居于一具躯体。
 惶然录/艺术在另一间房里 是的，艺术，与生活在同一条街上，给生活减压的艺术实际上并没有给生活减除任何东西，它同生活自身一样单调，只是表现为另一种不同的形式。
 惶然录/被上帝剥削 一些先知和圣徒行走于空空人世，他们被他们的上帝剥削。
 惶然录/个性与灵魂 给每一种情绪赋予个性，给每一种思维状态赋予灵魂。
 惶然录/我是无 我是某座不曾存在的城市的荒郊，某本不曾动笔的著作的冗长序言。我是无，是无。我不知道如何去感受，或者思考，或者爱。我是一本还没有开始写作的长篇小说里的人物，我 在我还未存在之前翱翔长空，然后被取消；在我还未存在之前一次次 梦想；梦想着一个人，而那一个人从来就没有打算赋予我生命。我总是思考，总是感受，但我的思想全无缘故，感觉全无根由。我正在一脚踩空，毫无方向地空空跌落，通过无限之域而落入无限。我的灵魂是一个黑色的大漩涡，一团正在旋搅出真空状态的大疯狂，巨大的水流旋出中心的空洞，而水流，比水流更加回旋湍急的，是我在人世间所见所闻的一切意向汹涌而来：房子，面孔，书本，垃圾箱，音乐片段以及声音碎片，所有这一切被拽入一个不祥的无底洞。只因为任何一个圆环都得有一个中心，我这个中心因此才得以存在。我，我自己，是井壁坍塌残浆仅存的一口井，我是被巨大空无所包围的一切的中心。</description>
    </item>
    
    <item>
      <title>志怪类杂抄</title>
      <link>https://autumnc.github.io/posts/%E5%BF%97%E6%80%AA%E7%B1%BB/</link>
      <pubDate>Mon, 10 Sep 2012 00:00:00 +0800</pubDate>
      
      <guid>https://autumnc.github.io/posts/%E5%BF%97%E6%80%AA%E7%B1%BB/</guid>
      <description>搜神记/鬼怪之质 然则天地鬼神，与我并生者也；气分则性异，域别则形殊，莫能相兼也。生者主阳，死者主阴，性之所托，各安其生，太阴之中，怪物存焉。
 搜神记/妖怪变异与天人之类 故天有四时，日月相推，寒暑迭代，其转运也。和而为雨，怒而为风，散而为露，乱而为雾，凝而为霜雪，立而为蚳●，此天之常数也。人有四肢五脏，一觉一寐，呼吸吐纳，精气往来，流而为荣卫，彰而为气色，发而为声音，此亦人之常数也。若四时失运，寒暑乖违，则五纬盈缩，星辰错行，日月薄蚀，彗孛流飞，此天地之危诊也。寒暑不时，此天地之蒸否也。石立，土踊，此天地之瘤赘也。山崩，地陷，此天地之痈疽也。冲风，暴雨，此天地之奔气也。雨泽不降，川渎涸竭，此天地之焦枯也。
 搜神记/孔子论精怪 孔子曰：“此物也，何为来哉？吾闻物老。则群精依之。因衰而至此。其来也，岂以吾遇厄，绝粮，从者病乎！夫六畜之物，及龟蛇鱼鳖草木之属，久者神皆凭依，能为妖怪，故谓之‘五酉。’‘五酉’者，五行之方，皆有其物，酉者，老也，物老则为怪，杀之则已，夫何患焉。或者天之未丧斯文，以是系予之命乎！不然，何为至于斯也。”弦歌不辍。子路烹之，其味滋。病者兴，明日，遂行。
 搜神记/干宝论妖怪之本 妖怪者，盖精气之依物者也。气乱于中，物变于外，形神气质，表里之用也。本于五行，通于五事，虽消息升降，化动万端，其于休咎之征，皆可得域而论矣。
 搜神记/董永传说之原型 汉，董永，千乘人。少偏孤，与父居肆，力田亩，鹿车载自随。父亡，无以葬，乃自卖为奴，以供丧事。主人知其贤，与钱一万，遣之。永行，三年丧毕，欲还主人，供其奴职。道逢一妇人曰：“愿为子妻。”遂与之俱。主人谓永曰：“以钱与君矣。”永曰：“蒙君之惠，父丧收藏，永虽小人，必欲服勤致力，以报厚德。”主曰：“妇人何能？”永曰：“能织。”主曰：“必尔者，但令君妇为我织缣百疋。”于是永妻为主人家织，十日而毕。女出门，谓永谓永曰：“我，天之织女也。缘君至孝，天帝令我助君偿债耳。”语毕，凌空而去而去，不知所在。
 集异记/骨相之变 凌华杭州富阳狱吏曰凌华，骨状不凡。常遇施翁相曰：”能舍吏，当为上将军。“华为吏酷暴，每有缧絏者，必扼喉撞心，以取贿赂。元和初，病一夕而死。将死，见黄衫吏赍诏（诏原作印。据明抄本改。）而前，宣云：”牒奉处分，以华昔日曾宰剧县，甚着能绩。后有缺行，败其成功。谪官圜扉，伺其修省。既迷所履，太乖乃心。玉枕嶷然，委于庸贱。念兹贵骨，须有所归。今镇海军讨逆诸臣，合为上将。骨未圆实，难壮威棱。宜易之以得人，免块然而妄处。付司追凌华，凿玉枕骨送上。仍令所司，量事优恤。“于是黄衫人引入。有绿冠裳者隔帘语曰：”今日之来，德之不修也。见小吏而失禄，窃为吾子惜焉。“命左右取钳槌。俄顷，有缁衣豹袖执斤斧者三人。绿裳赐华酒王盅，昏然而醉。唯闻琢其脑，声绝而华醉醒。复止华于西阶以听命。移时，有宣言曰：”亡贵之人，理宜裨补。量延半纪，仍赍十千。“宣讫，绿裳延华升阶语曰：”吾汉朝隐屠钓之人也。盖求全身，微规小利。既殁之后，责受此官。位卑职猥，殊不快志。足下莫叹失其贵骨，此事稍大，非独一人。“命酒与华对（明钞本无对字）酌别。饮数杯，冥然无所知。既醒，宛然在废床之上。扪其脑而骨已亡，其侪流赙助，凡十千焉。后十五年而卒。（出《集异记》）
 子不语/秦俗与尸变 秦中土地极厚，有掘三五丈而未及泉者。凤翔以西，其俗：人死不即葬，多暴露之，俟其血肉化尽，然后葬埋，否则有发凶之说。尸未消化而葬者，一得地气，三月之后，遍体生毛，白者号白凶，黑者号黑凶，便入人家为孽。
 子不语/魂魄与移尸走影 识者曰：“人之魂善而魄恶，人之魂灵而魄愚。其始来也，一灵不泯，魄附魂以行；其既去也，心事既毕，魂一散而魄滞。魂在，则其人也；魂去，则非其人也。世之移尸走影，皆魄为之，惟有道之人为能制魄。
 独异志/韦隐妻离魂记 大历中，将作少匠韩晋卿女，适尚衣奉御韦隐。隐奉使新罗，行及一程，怆然有思，因就寝，乃觉其妻在帐外，惊问之。答曰：“愍君涉海，志愿奔而随之。人无知者。”隐即诈左右曰：“欲纳一妓，将侍枕席。”人无怪者。及归，已二年。妻亦随至。隐乃启舅姑，首其罪。而室中宛存焉。及相近，翕然合体。其从隐者，乃魂也。此与离魂记情节相仿，可归为一类。
 独异志/管城枯骨 郑之管城，有居人郑虔章者，落魄杯酒间，年五十余，无闻焉。日醉归，寝宾署中。夕，引手取酒器，遂为鬼拽臂入坑，逡巡至膊，其人慌叫。亲戚举烛俱至，相与牵争而不能制。渐入，至胸臆，头遂入地，俄然全身陷没，若堕水者。乃合众将锹掘之，深丈余，得一枯骨，可长八九寸，又复旁搜，无所见。因出而葬之。此文有其原型，源于段成式之《酉阳杂俎》。
 广异记/广异记与金刚经 《广异记》多述《金刚经》功德，有消灾，解祸，延寿，甚至死而复活者，其语颇似坊间传教读物，作者为佛教徒乎？亦或传教之影响太深？
 广异记/秦时妇人 唐开元中，代州都督以五台多客僧，恐妖伪事起，非有住持者悉逐之⊥僧惧逐，多权窜山谷。有法朗者，深入雁门山，幽涧之中有石洞，容人出入，郎多赍乾粮，欲住此山。遂寻洞入，数百步渐阔，至平地，涉流水。渡一岸，日月甚明。更行二里，至草屋中，有妇人。并衣草叶，容色端丽，见僧惧愕，问云：“汝乃何人？”僧曰：“我人也。”妇人笑云：“宁有人形骸如此！”僧曰：“我事佛，佛须摈落形骸，故尔。”因问佛是何者，僧具言之。相顾笑曰：“语甚有理。”复问宗旨如何，僧为讲《金刚经》，称善数四。僧因问：“此处是何世界？”妇人云：“我自秦人，随蒙恬筑长城，恬多使妇人，我等不胜其弊，逃窜至此。初食草根，得以不死。此来亦不知年岁，不复至人间。”遂留僧，以草根哺之，涩不可食。僧住此四十余日，暂辞，出人间求食。及至代州，备粮更去，则迷不知其所矣。『构思颇类桃花源记，结构亦类，舆世隔绝固似也，不死之说则迥然异也，学得虽像模像样，格调实远不如也。』
 隋唐佳话/应声病 有患应声病者，问医官苏澄，云：”自古无此方。今吾所撰《本草》，网罗天下药物，亦谓尽矣。试将读之，应有所觉。“其人每发一声，腹中辄应，唯至一药，再三无声。过至他药，复应如初。澄因为处方，以此药为主，其病自除。——病奇，药也奇附：《酉阳杂俎》中有一类似病症记载：许卑山人言，江左数十年前，有商人左膊上有疮，如人面，亦无它苦。商人戏滴酒口中，其面亦赤。以物食之，凡物必食，食多觉膊内肉涨起，疑胃在其中也；或不食之，则一臂痹焉。有善医者，教其历试诸药，金石草木悉与之。至贝母，其疮乃聚眉闭口。商人喜曰：&amp;ldquo;此药必治也。&amp;ldquo;因以小苇筒毁其口灌之，数日成痂，遂愈。
 隋唐佳话/白杨为冢间木 “白杨多悲风，萧萧愁杀人。”意谓此是冢墓间木，非宫中所宜种。
 冥报记/六道及地府实况 仁茜情不信佛，意尚疑之，因问景云：”佛法说有三世因果，此为虚实？“答曰：”皆实。“仁茜曰：”即如是，人死当分入六道，那得尽为鬼？而赵武灵王及君，今尚为鬼耶？“景曰：”君县内几户？“仁茜曰：”万余户。“又曰：”狱囚几人？“仁茜曰：”常二十人已下。“又曰：”万户之内，有五品官几人？“仁茜曰：”无。“又曰：”九品以上官几人？“仁茜曰：”数十人。“景曰：”六道之义分，一如此耳。其得天道，万无一人，如君县内无一五品官；得人道者，万有数人，如君县内九品数十人；入地狱者，万亦数十，如君狱内囚；唯鬼及畜生，最为多也，如君县内课役户。就此道中，又有等级。“因指其从者曰：”彼人大不如我，其不及彼者尤多。“仁茜曰：”鬼有死乎？“曰：”然。“仁茜曰：”死入何道？“答曰：”不知，如人知生而不知死。“仁茜问曰：”道家章醮，为有益否？“景曰：”道者彼天帝总统六道，是为天曹。阎罗王者，如人间天子。泰山府君，如尚书令录。五道神如诸尚书。若我辈国，如大州郡。每人间事，道士上章请福，如求神之恩。大曹受之。下阎罗王云：‘以某月日，得某申诉云。宜尽理，忽令枉滥。’阎罗敬受而奉行之，如人奉诏也。无理不可求免，有枉必当得申，何为无益也？“仁茜又问：”佛家修福何如？“景曰：”佛是大圣，无文书行下。其修福者，天神敬奉，多得宽宥。若福厚者，虽有恶道，文簿不得追摄。此非吾所识，亦莫知其所以然。“言毕即去。
 酉阳杂俎/刘录事怪疾 和州刘录事者，大历中罢官，居和州旁县。食兼数人，尤能食鲙，尝言鲙味未尝果腹。邑客乃网鱼百余斤，会于野庭，观其下箸。刘初食鲙数碟，忽似小哽，因咯（咯原作壳，据明抄本改）出一骨珠子大如豆。乃置于茶瓯中，以碟覆之。食未半，怪覆瓯碟倾侧。举视之，向骨珠子已长数寸如人状。座客竞观之，随视而长，顷刻长及人。遂捽刘，因相殴流血。良久各散走，一循厅之西，一转厅之左，俱乃后门，相触，翕成一人，乃刘也。神已痴矣，半日方能语。访其所以，皆不省之。刘自是恶鲙。（出《酉阳杂俎》）
 朝野佥载/凤有五类 昔蔡衡云：凤之类有五，其色赤文章凤也，青者鸾也，黄者鹓雏也，白者鸿鹄也，紫者鸑鷟也。
 玄怪录/具魂 晋邺下有一人横死，正与此事相当。前使葛真君，断以具魂作本身，却归生路。饮食言语，嗜欲追游，一切无异。但至寿终，不见形质耳。”田先生曰：“何谓具魂？”吏曰：“生人三魂七魄，死则散离，本无所依。今收合为一体，以续弦胶涂之。大王当街发遣放回，则与本身同矣。”
 北史/隋有事猫鬼者 隋独孤陀，字黎邪，文帝时，为延州刺史。性好左道，其外家（”家“原作”甥“，据明抄本改。）高氏，先事猫鬼，已杀其舅郭沙罗，因转入其家，帝微闻之而不信。其姊为皇后，与杨素妻郑氏俱有疾。召医视之，皆曰：”此猫鬼疾。“帝以陀后之异母弟，陀妻乃杨素之异母妹也，由是疑陀所为。阴令其兄穆以情喻之，上又遣左右讽陀。言无有，上不悦，左迁陀，陀遂出怨言。上令左仆射高颖、纳言苏威、大理杨远、皇甫孝绪杂按之。而陀婢徐阿尼供言，本从陀母家来，常事猫鬼。每以子日夜祀之，言子者鼠也。猫鬼每杀人，被杀者家财遂潜移于畜猫鬼家。帝乃以事问公卿，奇章公牛弘曰：”妖由人兴，杀其人，可以绝矣。“上令犊车载陀夫妻，将死，弟诣阙哀求，于是免死除名，以其妻杨氏为尼。先王有人诉其母为猫鬼杀者，上以为妖妄，怒而遣之。及是，乃诏赦诉行猫鬼家焉。陀亦未几而卒。（出《北史》）抑或一冤狱亦不可知,文帝剪灭舅氏乎?
 广异记/刘鸿渐 刘鸿渐者，御史大夫展之族子。唐乾元初，遇乱南徒。有僧令诵《金刚经》，鸿渐日诵经。至上元年，客于寿春，一日出门，忽见二吏，云：“奉太尉牒令追。”鸿渐云：“初不识太尉，何以见命？”意欲抗拒，二吏忽尔直前拖曳。鸿渐请著衫，吏不肯放。牵行未久，倏过淮，至一村。须臾，持大麻衫及腰带令鸿渐著，笑云：“直醋大衫也。”因而向北行，路渐梗涩，前至大城，入城有府舍，甚严丽。忽见向劝读经之僧従署中出，僧后童子识鸿渐，径至其所，问：“十六郎何以至此？”因走白和尚云：“刘十六郎适为吏追，以诵经功德，岂不往彼救之？”鸿渐寻至僧所，虔礼求救。僧曰：“弟子行无苦。”须臾，吏引鸿渐入诣厅事，案后有五色浮图，高三四尺，回旋转动。未及考问，僧已入门，浮图变成美丈夫，年三十许，云是中丞，降阶接僧，问：“和尚何以复来？”僧云：“刘鸿渐是己弟子，持《金刚经》，功力甚至。其算又未尽，宜见释也。”王曰：“若持《金刚经》，当愿闻耳。”因令跪诵，鸿渐诵两纸讫，忽然遗忘。厅西有人，手持金钩龙头幡，幡上碧字，书《金刚经》，布于鸿渐前。令分明诵经毕，都不见人，但余堂宇阒寂。因尔出门，唯见追吏。忽有物状如两日，来击鸿渐。鸿渐惶惧奔走，忽见道傍有水，鸿渐欲止而饮之，追吏云：“此是人膏，澄久上清耳，其下悉是余皮烂肉，饮之不得还矣。”须臾至舍，见骸形卧在床上，心颇惆怅。鬼自后推之，冥然如入房户，遂活。鬼得钱乃去也。『此事甚奇』</description>
    </item>
    
    <item>
      <title>看不见的城市</title>
      <link>https://autumnc.github.io/posts/%E7%9C%8B%E4%B8%8D%E8%A7%81%E7%9A%84%E5%9F%8E%E5%B8%82/</link>
      <pubDate>Mon, 10 Sep 2012 00:00:00 +0800</pubDate>
      
      <guid>https://autumnc.github.io/posts/%E7%9C%8B%E4%B8%8D%E8%A7%81%E7%9A%84%E5%9F%8E%E5%B8%82/</guid>
      <description>看不见的城市/城市与亡灵之二 我想：“到了生命的某一个时刻，在你认识的人之中，已去世的会比活着的多。这时你的心就会拒绝接受更多的面孔和更多的表情，你遇见的每一张新面子都是旧的容貌，它们各自寻得合适的面具。”
 看不见的城市/城市和亡灵之三 世上没有一个城市比得上欧莎匹亚那么倾向于享受无忧无虑的生活。为了缓冲由生至死的突变，它的居民建造了一个一模一样的地下城，所有经过特别脱水处理的尸体，保留着一层黄色皮肤包住骸骨，都给带到地下城去继续进行生前的活动。关于活动的性质，首要的考虑是死者生时心境最舒泰的时刻：大多数尸体坐在饭桌旁边，或者在跳舞，或者在吹奏乐器。活人的欧莎匹亚所从事的行业和专业，在地下城也同样经营着——最低限度，都是生者乐于经营而永不厌烦的行业：钟表匠在环绕身边的那些不再走动的钟表里，把干枯的耳朵凑近走了音的老祖父摆钟；演员睁开空洞的眼读剧本，而理发匠握着干刷子在他的脸上涂肥皂；带笑的女子骷髅在给小牝牛的尸体榨奶。其实，许多活人都希望死后能够过另一种生活：公墓里挤满了猎人、次女高音、银行家、小提琴家、公爵夫人、女佣、将军——那数目是活的城从来没有达到的。送死者到地下城并且为他们安排位置，是戴罩帽的一个兄弟会的工作。除了他们，谁都不能进入 亡灵的欧莎匹亚，有关地下城的一切资料都是从他们那里探听得来的。有些人说，死者之中也有同样性质的兄弟会组织，而且都乐意帮忙别人。戴罩帽的兄弟，去世之后会在另一个欧莎匹亚从事同样的工作；传说他们之中有些人其实已经死去，可却仍然继续走上走下。反正，在活人的欧莎匹亚里，这个兄弟会握着大权。据说他们每次到下面的欧莎匹亚去的时候都发觉有些改变；亡灵在自己的城里也进行改革；不多，可是都经过严肃的思考，而且并不随便胡来。有人说，亡灵的欧莎匹亚在一年之内变得面目全非了。为着赶上潮流，活着的人会根据戴罩帽兄弟所讲的情形追随亡灵进行变革。这样，活人的欧莎匹亚已经开始模仿地下城。据说，这不是刚发生的事：地面的欧莎匹亚，其实是已去世的人依照地下城的形象建造的。据说在这一对孪生城市之间，活的和死的已经分不开了。
 看不见的城市/城市和名字之五 路过而没有进去的人所见的是一个城，困在里面而永远离不开的人所见的是另一个城。你第一次抵达时所见的是一个城，你一去不回时所见的是另一个城。每个城都该有不同的名字；也许我已经用别些名字讲过爱琳；也许我以前所讲的一直都是爱琳。</description>
    </item>
    
    <item>
      <title>鲁米</title>
      <link>https://autumnc.github.io/posts/%E9%B2%81%E7%B1%B3/</link>
      <pubDate>Mon, 10 Sep 2012 00:00:00 +0800</pubDate>
      
      <guid>https://autumnc.github.io/posts/%E9%B2%81%E7%B1%B3/</guid>
      <description>鲁米诗选/当你离开我，与众人为伍 当你离开我，与众人为伍，你将孑然一身。当你远离众人，靠近我，你将与众人为伍。与其被众人所束缚，不如成为众人。当你成为多，你就是无。是空。
 鲁米诗选/你的面容是春日的微笑 你的面容是春日的微笑你永远来自不同的方向恰似浮动不安的命运永远带着微笑
 鲁米诗选/我们是镜子，同时也是镜中的脸。 我们是镜子，同时也是镜中的脸。我们此刻正品尝着永恒的滋味。我们是痛苦，也同时是止痛药。我们是甘甜的凉水，也是倒水的罈。
 鲁米诗选/在巴格达梦见开罗，在开罗梦见巴格达 在一个人走过好些冤枉路以前，真理之门不会在他面前开启。
正如数学上的“负负得正”一样，人只有在经历两次的错误以后，才会找到正确答案。
也许一个寻路者会说：“如果我早知道路的话，就不用东找西找了。”
但如果没有东找西找，他又如何能知道路！
你恐惧失去某个高位，以为它可以带给你好处，但好处最后往往来自别的地方。命运常常玩这种相反的把戏，它让你向着某个方向投出希望，却从你意想不到的方向满足你的希望。
我不知道，我所渴望的合一是会透过我的努力而来呢，还是会透过我的放弃而来。
从前有一个人，继承了大笔的金钱和土地，但迅即把财富挥霍殆尽。那些靠遗产致富的人，不会知道金钱的价值。
同理，我们不知道灵魂的价值，因为那是我们白白得来的。
那人落得孑然一身，一无所有，像沙漠里的猫头鹰。
先知说过，真正的寻道者必须像琵琶全然的虚己，否则它无法奏出甜美的妙音。
那把财产挥霍掉的人如今空了，他的泪水夺眶而出。他原有的铁石心肠柔软了。这种情形也见诸许多其他的寻求者。
他们的祷告辞哀情切，连众天使都忍不住为他们说情：“上主啊，回应他们的祷告吧。除你以外，他们已别无依靠。为什么你对那些不如他们哀切的祷告者反而更慷慨大度呢？”
真主回答说：“我延缓施助，正是对他们的一种帮助。他们现在需要，才不得不面向我。如果我轻易满足他们的需要，他们就会重新沉迷于旧日的荒唐。听听他们的哀告声多么凄婉动人！那才是他们该有的样子。”
夜莺会被关在笼里，是因为它有一副美妙的嗓子。谁听说过有人会关乌鸦的？
那个继承巨产而又挥霍一空的人日夜哀哭：主啊，主啊！
最后，在梦中，一个声音对他说：“你的财富在开罗。到某某地点挖掘，你将得到你企盼的东西。”
于是，他踏上了前赴开罗的漫漫长路。当他终于看见开罗的尖塔时，新的勇气涌上了胸膛。
但开罗是个大城市，要找到梦中开示的藏宝地点不是三天两头的事情。
他一文不名，只能靠乞讨为生，但又羞于如此。他想出了一个变通的办法：“我何不在夜间，装成化缘的僧人，向路过的人乞讨？”
羞惭与饥饿，像两股无形的力量，把他拉来扯去！
一天晚上，他正在行乞间，一个巡警突然上前要逮捕他。原来开罗最近夜盗猖獗，哈里发指示巡警要注意一切可疑人士。
那人大惊失色，连忙喊道：“等等！我可以解释！”“说吧。”“我不是小偷。我本住在巴格达，来到开罗才没多久。”
接下来，他把梦境告诉了巡警。巡警听毕哈哈大笑。这也是人们听到真理时常有的反应。
巡警对那人说：“我现在知道你不是小偷了。你是个好人，但也是个大笨蛋。我做过跟你一样的梦。在梦中，有声音告诉我，在巴格达某某街有一栋房子，地底下埋著宝藏。”
巡警说的街名竟是那人在巴格达住的同一条街！
“梦中的声音又告诉我：『那栋房子的外观是这样这样的，到巴格达去，把它找出来！』”
巡警不知道，他描述的那栋房子的外观，和那人在巴格达所住的房子一模一样！
“虽然我做了这样的梦，但我可没像你一样傻，长途跋涉，沿街乞讨，弄得自己精疲力竭、灰头土脸！”
那寻觅者默默无语，但内心却在惊呼：“原来我寻寻觅觅的财宝就在巴格达我自己的家里！”
他感觉自己被快乐充满，不断在心里颂赞主。最后，他说话了：“生命之水原来就在我里面，但我却走了这么多路才晓得。”
 鲁米诗选/热爱祷告的仆人 祷告结束后，教士和信徒一一离开，惟独辛古一人还留着。主人等了又等。最后，他往清真寺门内喊道：“辛古，你干嘛还不出来？”“我出不来，这里面的一个智者不让我出来。请再等一等。”之后，主人又先后喊了七次，而辛古的回答一律是：“还不行，他还不让我出来。”“可是里面除了你以外，并没有其他的人啊！所有人都走光了。把你留在里面这么久的又是谁呢？”
“那把我留在里面和把你留在外面的是同一个人。不让你进来的和不让我出去的是同一个人。”
大海不会让鱼儿离开，正如它不会让走兽进入。
走兽该活动的领域是陆地。再大的聪明才智都改变不了这一点。只有一个开锁人，可以打开这个锁。
停止你的算计。忘却你的自我。聆听你“朋友”的话音。当你完完全全顺服于他，你将会获得自由。
 鲁米诗选/我的话尽意了吗？ 世界的一部分怎离开得了世界？湿气怎离开得了水？
别试着以火灭火！别试着以鲜血清洗伤口！
你跑得愈快，你的影子跟得愈紧。有时，它还会跑在你的前头呢！
只有日正午当中的太阳才能让它退减。
但你可知道，你那影子一直都在服侍著你呢！加害你的，也必保护你。黑暗就是你的蜡烛。你的边界，就是你追寻的起点。
 鲁米诗选/夜气 每个发自口中的字词，都是一部内在自我之书的封面。一片抖动的窗帘，可以透露出数百个太阳爆炸的秘密。即使是极微不足道乃至错误的说话，仍可让聆听者听出端倪。
“如果有个人硬是不吐一字，你会用什麽方法探知他的性情？”
“我会静静地坐在他面前，立起一把耐心做成的梯子。若有任一种发自喜悦或悲凄深处的语言自我胸口涌起，我将得知，他的灵魂深邃而明亮，一如在叶门上空画过的老人星。
于是，一旦我开口，一串坚实有力的话语就会滔滔而来。我从我说话的内容和方式了解他，因为我们之间开著一扇窗户，交流著我俩存在的夜气。”
 鲁米诗选/死与笑 一个情人告诉他的意中人，自己有多么多么爱她。为了她，他每天黎明即起，斋戒沐浴；为了她，他不惜舍弃了全部的财富、权力与名望。
有一股火焰在他胸中燃烧。他不知道火焰来自何处，但它让他涕泣，让他像腊烛一样慢慢融化。
“你做得很好。”他的意中人说道。“但你做的全是爱的装饰品，全是花、枝、茎、叶。要当个真正称职的情人，你必须活在根里。”
“怎样才是活在根里？告诉我！”
“你做了每一件事情，独欠一死。你必须死。”
听了这话以后，他就躺到地上，放声大笑，然后死去。
那笑，是他的自由，是他献给永恒的赠礼。
当月的光辉回归到太阳之中去时，他听到了回家的呼唤，于是他就走了。</description>
    </item>
    
  </channel>
</rss>