<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2020-05-15 Fri 10:23 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>道教术法</title>
<meta name="generator" content="Org mode" />
<link rel="stylesheet" type="text/css" href="/static/css/default.css" />
</head>
<body>
<div id="preamble" class="status">
<header>
    <nav>言窟</nav>
    <ul class="menu">
        <li><a href="/">Index</a></li>
        <li><a href="/Photo/index.html">Photo</a></li>
        <li><a href="https://github.com/autumnc">Git</a></li>
        <li><a href="/about.html">About</a></li>
    </ul>
</header>
</div>
<div id="content">
<h1 class="title">道教术法</h1>
<div id="table-of-contents">
<h2>Table of Contents</h2>
<div id="text-table-of-contents">
<ul>
<li><a href="#orgd4e620e">1. 基础</a>
<ul>
<li><a href="#org8b88550">1.1. 行炁</a>
<ul>
<li><a href="#org3a81c77">1.1.1. 气与炁？</a></li>
<li><a href="#org0e74877">1.1.2. 胎息</a></li>
</ul>
</li>
<li><a href="#orge567c32">1.2. 存思</a>
<ul>
<li><a href="#org5ae9e3d">1.2.1. 守一</a>
<ul>
<li><a href="#orgac14984">1.2.1.1. 守真一</a></li>
<li><a href="#org2942afa">1.2.1.2. 守玄一</a></li>
</ul>
</li>
<li><a href="#org71bf745">1.2.2. 存神</a>
<ul>
<li><a href="#org4027ab1">1.2.2.1. 存五藏神</a></li>
</ul>
</li>
</ul>
</li>
<li><a href="#org6c2e28f">1.3. 降神</a>
<ul>
<li><a href="#orgb8572c7">1.3.1. 召山神社鬼</a></li>
</ul>
</li>
</ul>
</li>
<li><a href="#org2f67b3b">2. 术法分类</a>
<ul>
<li><a href="#orgdb20b99">2.1. 炁禁法</a>
<ul>
<li><a href="#org7c5a7f5">2.1.1. 禳天灾(辟疫病)</a></li>
<li><a href="#org954ebe7">2.1.2. 禁鬼神</a></li>
<li><a href="#orgfcd3671">2.1.3. 禁毒蛇猛兽</a></li>
<li><a href="#org15b6395">2.1.4. 禁金疮</a></li>
<li><a href="#org347a2af">2.1.5. 禁白刃</a></li>
<li><a href="#org0dd26c5">2.1.6. 禁水</a></li>
<li><a href="#org1df1407">2.1.7. 禁火</a></li>
<li><a href="#org94c21fe">2.1.8. 禁沸汤</a></li>
</ul>
</li>
<li><a href="#org635c9aa">2.2. 思引法</a>
<ul>
<li><a href="#org8cb200d">2.2.1. 却恶</a>
<ul>
<li><a href="#org5dc37ce">2.2.1.1. 避虎</a></li>
</ul>
</li>
<li><a href="#org60f7b18">2.2.2. 分形</a></li>
</ul>
</li>
<li><a href="#orgee40e2b">2.3. 假物法</a>
<ul>
<li><a href="#org893efd3">2.3.1. 金丹</a></li>
<li><a href="#org4c40e5a">2.3.2. 镜</a></li>
<li><a href="#org9f5d18c">2.3.3. 符印节策</a></li>
<li><a href="#org5dbea0a">2.3.4. 药物</a></li>
</ul>
</li>
<li><a href="#orgade9f9a">2.4. 役神法</a></li>
<li><a href="#orgce2ef5a">2.5. 符箓</a></li>
<li><a href="#org931defe">2.6. 咒祝</a>
<ul>
<li><a href="#org42fdba3">2.6.1. 六甲秘祝</a></li>
<li><a href="#org84ab4dc">2.6.2. 避水咒</a></li>
<li><a href="#orga8defc7">2.6.3. 避虎狼祝</a></li>
</ul>
</li>
<li><a href="#orgc19e579">2.7. 识真</a></li>
<li><a href="#orgc198763">2.8. 综合法术</a>
<ul>
<li><a href="#orge836ab5">2.8.1. 遁甲隐形</a></li>
</ul>
</li>
</ul>
</li>
<li><a href="#org2c43f62">3. 其他资料</a>
<ul>
<li><a href="#org500d872">3.1. 墨子五行记</a></li>
<li><a href="#org75ea52a">3.2. 玉女隐微</a></li>
<li><a href="#orgfa4c903">3.3. 白虎七变</a></li>
</ul>
</li>
</ul>
</div>
</div>
<div id="outline-container-orgd4e620e" class="outline-2">
<h2 id="orgd4e620e"><span class="section-number-2">1</span> 基础</h2>
<div class="outline-text-2" id="text-1">
</div>
<div id="outline-container-org8b88550" class="outline-3">
<h3 id="org8b88550"><span class="section-number-3">1.1</span> 行炁</h3>
<div class="outline-text-3" id="text-1-1">
<p>
夫人在气中，气在人中，自天地至于万物，无不须气以生者也。善行气者，内以养身，外以却恶，然百姓日用而不知焉。（《抱朴子内篇•至理》）万物感气，并亦自然，与彼天地，各为一物，但成有先後，体有巨细耳。……天地虽含囊万物，而万物非天地之所为也。（《抱朴子内篇•塞难》）
夫行炁当以生炁之时，勿以死炁之时也。（《抱朴子内篇•释滞》）
</p>
</div>
<div id="outline-container-org3a81c77" class="outline-4">
<h4 id="org3a81c77"><span class="section-number-4">1.1.1</span> 气与炁？</h4>
</div>
<div id="outline-container-org0e74877" class="outline-4">
<h4 id="org0e74877"><span class="section-number-4">1.1.2</span> 胎息</h4>
<div class="outline-text-4" id="text-1-1-2">
<p>
得胎息者，能不以鼻口嘘吸，如在胞胎之中，则道成矣。初学行炁，鼻中引炁而闭之，阴以心数至一百二十，乃以口微吐之，及引之，皆不欲令己耳闻其炁出入之声，常令入多出少，以鸿毛著鼻口之上。吐炁而鸿毛不动为候也。渐习转增其心数，久久可以至千，至千则老者更少，日还一日矣。（《抱朴子内篇•释滞》）
胎息与辟谷：行炁大要，不欲多食，及食生菜肥鲜之物，令人炁强难闭。又禁恚怒，多恚怒则炁乱，既不得溢，或令人发欬，故鲜有能为者也。（《抱朴子内篇•释滞》）
</p>
</div>
</div>
</div>
<div id="outline-container-orge567c32" class="outline-3">
<h3 id="orge567c32"><span class="section-number-3">1.2</span> 存思</h3>
<div class="outline-text-3" id="text-1-2">
</div>
<div id="outline-container-org5ae9e3d" class="outline-4">
<h4 id="org5ae9e3d"><span class="section-number-4">1.2.1</span> 守一</h4>
<div class="outline-text-4" id="text-1-2-1">
<p>
人能守一，一亦守人。所以白刃无所措其锐，百害无所容其凶，居败能成，在危独安也。（《抱朴子内篇•地真》）
</p>
</div>
<div id="outline-container-orgac14984" class="outline-5">
<h5 id="orgac14984"><span class="section-number-5">1.2.1.1</span> 守真一</h5>
<div class="outline-text-5" id="text-1-2-1-1">
<p>
夫长生仙方，则唯有金丹；守形卻恶，则独有真一，故古人尤重也。一在北极大渊之中，前有明堂，後有绛宫；巍巍华盖，金楼穹隆；左罡右魁，激波扬空；玄芝被崖，朱草蒙珑；白玉嵯峨，日月垂光；历火过水，经玄涉黄；城阙交错，帷帐琳琅；龙虎列卫，神人在傍；不施不与，一安其所；不迟不疾，一安其室；能暇能豫，一乃不去；守一存真，乃能通神；少欲约食，一乃留息；白刃临颈，思一得生；知一不难，难在於终；守之不失，可以无穷；陆辟恶兽，水卻蛟龙；不畏魍魉，挟毒之虫；鬼不敢近，刃不敢中。此真一之大略也。一有姓字服色，男长九分，女长六分，或在脐下二寸四分下丹田中，或在心下绛宫金阙中丹田也，或在人两眉閒，卻行一寸为明堂，二寸为洞房，三寸为上丹田也。此乃是道家所重，世世歃血口传其姓名耳。（《抱朴子内篇•地真》）
</p>
</div>
</div>
<div id="outline-container-org2942afa" class="outline-5">
<h5 id="org2942afa"><span class="section-number-5">1.2.1.2</span> 守玄一</h5>
<div class="outline-text-5" id="text-1-2-1-2">
<p>
玄一之道，亦要法也。无所不辟，与真一同功。真一有姓字长短服色目，玄一但此见之。初求之於日中，所谓知白守黑，欲死不得者也。然先当百日洁斋，乃可候求得之耳，亦不过三四日得之，得之守之，则不复去矣。（《抱朴子内篇•地真》）
</p>
</div>
</div>
</div>
<div id="outline-container-org71bf745" class="outline-4">
<h4 id="org71bf745"><span class="section-number-4">1.2.2</span> 存神</h4>
<div class="outline-text-4" id="text-1-2-2">
</div>
<div id="outline-container-org4027ab1" class="outline-5">
<h5 id="org4027ab1"><span class="section-number-5">1.2.2.1</span> 存五藏神</h5>
<div class="outline-text-5" id="text-1-2-2-1">
</div>
<ol class="org-ol">
<li><a id="org515fd4a"></a>太平经<br /></li>
<li><a id="orgcc7505c"></a>黄庭经<br /></li>
</ol>
</div>
</div>
</div>
<div id="outline-container-org6c2e28f" class="outline-3">
<h3 id="org6c2e28f"><span class="section-number-3">1.3</span> 降神</h3>
<div class="outline-text-3" id="text-1-3">
<p>
师言欲长生，当勤服大药，欲得通神，当金水分形。形分则自见其身中之三魂七魄，而天灵地祇，皆可接见，山川之神，皆可使役也。（《抱朴子内篇•地真》）
</p>
</div>
<div id="outline-container-orgb8572c7" class="outline-4">
<h4 id="orgb8572c7"><span class="section-number-4">1.3.1</span> 召山神社鬼</h4>
<div class="outline-text-4" id="text-1-3-1">
<p>
上士入山，持三皇内文及五岳真形图，所在召山神，及按鬼录，召州社及山卿宅尉问之，则木石之怪，山川之精，不敢来试人。（《抱朴子内篇•登涉》）
</p>
</div>
</div>
</div>
</div>
<div id="outline-container-org2f67b3b" class="outline-2">
<h2 id="org2f67b3b"><span class="section-number-2">2</span> 术法分类</h2>
<div class="outline-text-2" id="text-2">
</div>
<div id="outline-container-orgdb20b99" class="outline-3">
<h3 id="orgdb20b99"><span class="section-number-3">2.1</span> 炁禁法</h3>
<div class="outline-text-3" id="text-2-1">
<p>
善用炁者，嘘水，水为之逆流数步；嘘火，火为之灭；嘘虎狼，虎狼伏而不得动起；嘘蛇虺，蛇虺蟠而不能去。若他人为兵刃所伤，嘘之血即止；闻有为毒虫所中，虽不见其人，遥为嘘祝我之手，男嘘我左，女嘘我右，而彼人虽在百里之外，即时皆愈矣。又中恶急疾，但吞三九之炁，亦登时差也。（《抱朴子内篇•释滞》）
</p>
</div>
<div id="outline-container-org7c5a7f5" class="outline-4">
<h4 id="org7c5a7f5"><span class="section-number-4">2.1.1</span> 禳天灾(辟疫病)</h4>
<div class="outline-text-4" id="text-2-1-1">
<p>
知之者可以入大疫之中，与病人同床而己不染。又以群从行数十人，皆使无所畏。（《抱朴子内篇•至理》）
</p>
</div>
</div>
<div id="outline-container-org954ebe7" class="outline-4">
<h4 id="org954ebe7"><span class="section-number-4">2.1.2</span> 禁鬼神</h4>
<div class="outline-text-4" id="text-2-1-2">
<p>
或有邪魅山精，侵犯人家，以瓦石掷人，以火烧人屋舍。或形见往来，或但闻其声音言语，而善禁者以炁禁之，皆即绝。（《抱朴子内篇•至理》）
</p>
</div>
</div>
<div id="outline-container-orgfcd3671" class="outline-4">
<h4 id="orgfcd3671"><span class="section-number-4">2.1.3</span> 禁毒蛇猛兽</h4>
<div class="outline-text-4" id="text-2-1-3">
<p>
入山林多溪毒蝮蛇之地，凡人暂经过，无不中伤。而善禁者以炁禁之，能辟方数十里上，伴侣皆使无为害者。又能禁虎豹及蛇蜂，皆悉令伏不能起。若人为蛇虺所中，以炁禁之则立愈。（《抱朴子内篇•至理》）
</p>
</div>
</div>
<div id="outline-container-org15b6395" class="outline-4">
<h4 id="org15b6395"><span class="section-number-4">2.1.4</span> 禁金疮</h4>
<div class="outline-text-4" id="text-2-1-4">
<p>
以炁禁金疮，血即登止，又能续骨连筋。（《抱朴子内篇•至理》）
</p>
</div>
</div>
<div id="outline-container-org347a2af" class="outline-4">
<h4 id="org347a2af"><span class="section-number-4">2.1.5</span> 禁白刃</h4>
<div class="outline-text-4" id="text-2-1-5">
<p>
可蹈之不伤，刺之不入。（《抱朴子内篇•至理》）
</p>
</div>
</div>
<div id="outline-container-org0dd26c5" class="outline-4">
<h4 id="org0dd26c5"><span class="section-number-4">2.1.6</span> 禁水</h4>
<div class="outline-text-4" id="text-2-1-6">
<p>
近世左慈赵明等，以炁禁水，水为之逆流一二丈。（《抱朴子内篇•至理》）
</p>
</div>
</div>
<div id="outline-container-org1df1407" class="outline-4">
<h4 id="org1df1407"><span class="section-number-4">2.1.7</span> 禁火</h4>
<div class="outline-text-4" id="text-2-1-7">
<p>
于茅屋上燃火，煮食食之，而茅屋不焦。（《抱朴子内篇•至理》）
</p>
</div>
</div>
<div id="outline-container-org94c21fe" class="outline-4">
<h4 id="org94c21fe"><span class="section-number-4">2.1.8</span> 禁沸汤</h4>
</div>
</div>
<div id="outline-container-org635c9aa" class="outline-3">
<h3 id="org635c9aa"><span class="section-number-3">2.2</span> 思引法</h3>
<div class="outline-text-3" id="text-2-2">
</div>
<div id="outline-container-org8cb200d" class="outline-4">
<h4 id="org8cb200d"><span class="section-number-4">2.2.1</span> 却恶</h4>
<div class="outline-text-4" id="text-2-2-1">
<p>
若在鬼庙之中，山林之下，大疫之地，冢墓之閒，虎狼之薮，蛇蝮之处，守一不怠，众恶远迸。若忽偶忘守一，而为百鬼所害。或卧而魇者，即出中庭视辅星，握固守一，鬼即去矣。若夫阴雨者，但止室中，向北思见辅星而已。若为兵寇所围，无复生地，急入六甲阴中，伏而守一，则五兵不能犯之也。能守一者，行万里，入军旅，涉大川，不须卜日择时，起工移徙，入新屋舍，皆不复按堪舆星历，而不避太岁太阴将军、月建煞耗之神，年命之忌，终不复值殃咎也。先贤历试有验之道也。（《抱朴子内篇•地真》）
</p>
</div>
<div id="outline-container-org5dc37ce" class="outline-5">
<h5 id="org5dc37ce"><span class="section-number-5">2.2.1.1</span> 避虎</h5>
<div class="outline-text-5" id="text-2-2-1-1">
<p>
一法，直思吾身为朱鸟，令长三丈，而立来虎头上，因即闭气，虎即去。若暮宿山中者，密取头上钗，闭炁以刺白虎上，则亦无所畏。
</p>
</div>
</div>
</div>
<div id="outline-container-org60f7b18" class="outline-4">
<h4 id="org60f7b18"><span class="section-number-4">2.2.2</span> 分形</h4>
<div class="outline-text-4" id="text-2-2-2">
<p>
守玄一，并思其身，分为三人，三人已见，又转益之，可至数十人，皆如己身，隐之显之，皆自有口诀，此所谓分形之道。（《抱朴子内篇•地真》）
</p>
</div>
</div>
</div>
<div id="outline-container-orgee40e2b" class="outline-3">
<h3 id="orgee40e2b"><span class="section-number-3">2.3</span> 假物法</h3>
<div class="outline-text-3" id="text-2-3">
</div>
<div id="outline-container-org893efd3" class="outline-4">
<h4 id="org893efd3"><span class="section-number-4">2.3.1</span> 金丹</h4>
<div class="outline-text-4" id="text-2-3-1">
<p>
以杼血朱草煮一丸，以拭目眦，即见鬼及地中物，能夜书；以白羊血涂一丸，投水中，鱼龙立出，可以取也；以青羊血丹鸡血涂一丸，悬都门上，一里不疫；以涂牛羊六畜额上，皆不疫病，虎豹不犯也；以虎胆蛇肪涂一丸，从月建上以掷敌人之军，军即便无故自乱，相伤杀而走矣；以牛血涂一丸以投井中，井中即沸，以投流水，流水则逆流百步；以白犬血涂一丸，投社庙舍中，其鬼神即见，可以役使；以兔血涂一丸，置六阴之地，行厨玉女立至，可俟六七十人也；以鲤鱼胆涂一丸，持入水，水为之开一丈，可得气息水中以行，冒雨衣不霑也；以紫苋煮一丸，含咽其汁，可百日不饥；以慈石煮一丸，内髻中，以击贼，白刃流矢不中之，有射之者，矢皆自向也；以六丁六壬上土并一丸，以蔽人中则隐形，含一丸，北向以喷火，火则灭；以庚辛日申酉时，向西地以一丸掷树，树木即日便枯；又以一丸，禹步掷虎狼蛇蝮，皆即死；研一丸以书石即入石，书金即入金，书木入木，所书皆彻其肌理，削治不可去也。卒死未经宿，以月建上水下一丸，令入咽喉，并含水喷死人面，即活。以狐血鹤血涂一丸，内爪中，以指万物，随口变化，即山行木徙，人皆见之，然而实不动也。（《抱朴子内篇•黄白》）
</p>
</div>
</div>
<div id="outline-container-org4c40e5a" class="outline-4">
<h4 id="org4c40e5a"><span class="section-number-4">2.3.2</span> 镜</h4>
<div class="outline-text-4" id="text-2-3-2">
<p>
又万物之老者，其精悉能假讬人形，以眩惑人目而常试人，唯不能於镜中易其真形耳。是以古之入山道士，皆以明镜径九寸已上，悬於背後，则老魅不敢近人。或有来试人者，则当顾视镜中，其是仙人及山中好神者，顾镜中故如人形。若是鸟兽邪魅，则其形貌皆见镜中矣。（《抱朴子内篇•登涉》）师言守一兼修明镜，其镜道成则能分形为数十人，衣服面貌，皆如一也。（《抱朴子内篇•地真》）
</p>
</div>
</div>
<div id="outline-container-org9f5d18c" class="outline-4">
<h4 id="org9f5d18c"><span class="section-number-4">2.3.3</span> 符印节策</h4>
<div class="outline-text-4" id="text-2-3-3">
<p>
古之人入山者，皆佩黄神越章之印，其广四寸，其字一百二十，以封泥著所住之四方各百步，则虎狼不敢近其内也。立七十二精镇符，以制百邪之章，及朱官印包元十二印，封所住之四方，亦百邪不敢近之也。其次执八威之节，佩老子玉策，则山神可使，岂敢为害乎？（《抱朴子内篇•登涉》）道士常带天水符、及上皇竹使符、老子左契、及守真一思三部将军者，鬼不敢近人也。其次则论百鬼录，知天下鬼之名字，及白泽图九鼎记，则众鬼自卻。
</p>
</div>
</div>
<div id="outline-container-org5dbea0a" class="outline-4">
<h4 id="org5dbea0a"><span class="section-number-4">2.3.4</span> 药物</h4>
<div class="outline-text-4" id="text-2-3-4">
<p>
金饼散、三阳液、昌辛丸、荤草耐冬煎、独摇膏、茵芋玄华散、秋地黄血丸，皆不过五十日服之而止，可以十年不畏风湿。若服金丹大药，虽未昇虚轻举，然体不受疾，虽当风卧湿。不能伤也。服此七药，皆谓始学道者耳。姚先生但服三阳液，便袒卧冰上，了不寒振。此皆介先生及梁有道卧石上，及秋冬当风寒，已试有验，秘法也。服鹑子赤石丸、及曾青夜光散、及葱实乌眼丸、及吞白石英祇母散，皆令人见鬼，即鬼畏之矣。
</p>
</div>
</div>
</div>
<div id="outline-container-orgade9f9a" class="outline-3">
<h3 id="orgade9f9a"><span class="section-number-3">2.4</span> 役神法</h3>
</div>
<div id="outline-container-orgce2ef5a" class="outline-3">
<h3 id="orgce2ef5a"><span class="section-number-3">2.5</span> 符箓</h3>
</div>
<div id="outline-container-org931defe" class="outline-3">
<h3 id="org931defe"><span class="section-number-3">2.6</span> 咒祝</h3>
<div class="outline-text-3" id="text-2-6">
</div>
<div id="outline-container-org42fdba3" class="outline-4">
<h4 id="org42fdba3"><span class="section-number-4">2.6.1</span> 六甲秘祝</h4>
<div class="outline-text-4" id="text-2-6-1">
<p>
入山宜知六甲秘祝。祝曰，临兵斗者，皆阵列前行。凡九字，常当密祝之，无所不辟。要道不烦，此之谓也。
</p>
</div>
</div>
<div id="outline-container-org84ab4dc" class="outline-4">
<h4 id="org84ab4dc"><span class="section-number-4">2.6.2</span> 避水咒</h4>
<div class="outline-text-4" id="text-2-6-2">
<p>
又法，临川先祝曰：卷蓬卷蓬，河伯导前辟蛟龙，万灾消灭天清明。
</p>
</div>
</div>
<div id="outline-container-orga8defc7" class="outline-4">
<h4 id="orga8defc7"><span class="section-number-4">2.6.3</span> 避虎狼祝</h4>
<div class="outline-text-4" id="text-2-6-3">
<p>
又法，以左手持刀闭炁，画地作方，祝曰，恒山之阴，太山之阳，盗贼不起，虎狼不行，城郭不完，闭以金关，因以刀横旬日中白虎上，亦无所畏也。
</p>
</div>
</div>
</div>
<div id="outline-container-orgc19e579" class="outline-3">
<h3 id="orgc19e579"><span class="section-number-3">2.7</span> 识真</h3>
<div class="outline-text-3" id="text-2-7">
<p>
识得邪魅真名真形则不得为害：山中山精之形，如小儿而独足，走向後，喜来犯人。人入山，若夜闻人音声大语，其名曰蚑，知而呼之，即不敢犯人也。一名热内，亦可兼呼之。又有山精，如鼓赤色，亦一足，其名曰晖。又或如人，长九尺，衣裘戴笠，名曰金累。或如龙而五色赤角，名曰飞飞，见之皆以名呼之，即不敢为害也。
</p>
</div>
</div>
<div id="outline-container-orgc198763" class="outline-3">
<h3 id="orgc198763"><span class="section-number-3">2.8</span> 综合法术</h3>
<div class="outline-text-3" id="text-2-8">
</div>
<div id="outline-container-orge836ab5" class="outline-4">
<h4 id="orge836ab5"><span class="section-number-4">2.8.1</span> 遁甲隐形</h4>
<div class="outline-text-4" id="text-2-8-1">
<p>
避乱世，绝迹於名山，令无忧患者，以上元丁卯日，名曰阴德之时，一名天心，可以隐沦，所谓白日陆沈，日月无光，人鬼不能见也。又曰，求仙道入名山者，以六癸之日六癸之时，一名天公日，必得度世也。又曰，往山林中，当以左手取青龙上草，折半置逢星下，历明堂入太阴中，禹步而行，三祝曰，诺皋大阴，将军独闻，曾孙王甲，勿开外人；使人见甲者，以为束薪；不见甲者，以为非人。则折所持之草置地上，左手取土以傅鼻人中，右手持草自蔽，左手著前，禹步而行，到六癸下，闭气而住，人鬼不能见也。
</p>
</div>
</div>
</div>
</div>
<div id="outline-container-org2c43f62" class="outline-2">
<h2 id="org2c43f62"><span class="section-number-2">3</span> 其他资料</h2>
<div class="outline-text-2" id="text-3">
</div>
<div id="outline-container-org500d872" class="outline-3">
<h3 id="org500d872"><span class="section-number-3">3.1</span> 墨子五行记</h3>
<div class="outline-text-3" id="text-3-1">
<p>
其变化之术，大者唯有墨子五行记，本有五卷。昔刘君安未仙去时，钞取其要，以为一卷。其法用药用符，乃能令人飞行上下，隐沦无方，含笑即为妇人，蹙面即为老翁，踞地即为小儿，执杖即成林木，种物即生瓜果可食，画地为河，撮壤成山，坐致行厨，兴云起火，无所不作也。
</p>
</div>
</div>
<div id="outline-container-org75ea52a" class="outline-3">
<h3 id="org75ea52a"><span class="section-number-3">3.2</span> 玉女隐微</h3>
<div class="outline-text-3" id="text-3-2">
<p>
其次有玉女隐微一卷，亦化形为飞禽走兽，及金木玉石，兴云致雨方百里，雪亦如之，渡大水不用舟梁，分形为千人，因风高飞，出入无閒，能吐气七色，坐见八极，及地下之物，放光万丈，冥室自明，亦大术也。然当步诸星数十，曲折难识，少能谱之。
</p>
</div>
</div>
<div id="outline-container-orgfa4c903" class="outline-3">
<h3 id="orgfa4c903"><span class="section-number-3">3.3</span> 白虎七变</h3>
<div class="outline-text-3" id="text-3-3">
<p>
又有白虎七变法，取三月三日所杀白虎头皮，生扆血、虎血，紫绶，履组，流萍，以三月三日合种之。初生草似胡麻，有实，即取此实种之，一生辄一异。凡七种之，则用其实合之，亦可以移形易貌，飞沈在意，与墨子及玉女隐微略同，过此不足论也。
</p>
</div>
</div>
</div>
</div>
<div id="postamble" class="status">
<footer>
</footer>
</div>
</body>
</html>
