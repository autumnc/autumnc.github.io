<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<link rel="Stylesheet" type="text/css" href="style.css">
<title>2018-6-13汉灾异论平议</title>
<meta http-equiv="Content-Type" content="text/html; charset=utf-8">
</head>
<body>

<h1 id="toc_1">汉灾异论平议</h1>

<p>
灾异论本有所原，至汉独尊儒学而大兴。略论其流有四：
</p>
<ul>
<li>
一者为董子之学，其传自春秋公羊。其论以阴阳之说杂神谴之谈，其脉具而理疏，其论灾异，或究于天意，或感于气类，然论而不甚祥，演而不甚通。

<li>
二者为京房之学，其传自易，亦杂糅术数。其说长于阴阳气变，理术皆备，以卦统天地阴阳之正，以灾异之象关卦变，推卦变以明其由。其论虽精而难学，人君难以窥其堂奥，更无论推而广之，故京房身死而学寝。

<li>
三者为刘向之学，其传自尚书洪范五行。刘向于五行传而演之，以五行五事为人君之正，五事失常则五行不协，五行不协则现相应之妖祸眚祥。其说比附春秋及秦汉以来之灾异，较董子之学为祥而无京房之难，然虽祥而失之于精。

<li>
四者为刘歆之学，其说欲合三子之学。刘歆继其父之学，主洪范五行说，而以阴阳易卦解妖祸之象，然其解常有不当，且无董子之纯亦无京房之精。

</ul>

</body>
</html>
