<!DOCTYPE html>
<html><head>
<title>俱舍論記</title>

<meta charset="utf-8">
<meta name="X-UA-Compatible" content="IE=edge">
<meta name="google-site-verification" content="">
<meta content="width=device-width, initial-scale=1.0, maximum-scale=1.0, user-scalable=0" name="viewport">
<meta content="telephone=no" name="format-detection">
<meta name="description" content="">
<meta name="renderer" content="webkit">
<meta name="theme-color" content="#ffffff">




<script src="/vendor/js/jquery.min.js" ></script>
<script src="/vendor/js/popper.min.js" ></script>
<script src="/vendor/js/bootstrap.min.js" ></script>
<script src="/vendor/js/smooth-scroll.polyfills.min.js" ></script>
<link type="text/css" rel="stylesheet" href="/vendor/css/bootstrap.min.css">
<script src="/vendor/js/vue.min.js" ></script>




<link rel="stylesheet" href="https://autumnc.github.io/scss/journal.min.47aa1ffb60880ad8c72feecd6962a14331eca7a7a30e08354a1ca91009b8bc5b.css" integrity="sha256-R6of&#43;2CICtjHL&#43;7NaWKhQzHsp6ejDgg1ShypEAm4vFs=" media="screen">



<link rel="stylesheet" href="https://autumnc.github.io/scss/dark-mode.min.b13808e7c98cd5aa981a3822fd3421e26f1015876bb15a3fbf8ed5991c382367.css" integrity="sha256-sTgI58mM1aqYGjgi/TQh4m8QFYdrsVo/v47VmRw4I2c=" media="screen">


<script src="https://autumnc.github.io/js/loadCSS.js"></script>
<script>
  loadCSS("https://fonts.googleapis.com/css?family=Lora|Montserrat|Fira+Mono|Noto+Serif+SC|Material+Icons");
</script>




  
    <script src="https://autumnc.github.io/js/toc-collapse.js"></script>
  










</head><body>
    	<div id="app"><div ref="sideContainer" class="side-container">
    
    <a class="a-block nav-head false" href="https://autumnc.github.io">
    
        <div class="nav-title">
            重言窟
        </div>
        
        <div class="nav-subtitle">
            此即彼亦非彼，在虚名之间，
渐行渐远渐无形。
        </div>
        
    </a>

    <div class="nav-link-list">
        
        
            
            
            
                
            
            
            
            <a class="a-block nav-link-item active" href="/posts">
                Archive
            </a>
            
        
            
            
            
            
            
            <a class="a-block nav-link-item false" href="/categories">
                Categories
            </a>
            
        
            
            
            
            
            
            <a class="a-block nav-link-item false" href="/tags">
                Tags
            </a>
            
        
            
            
            
            
            
            <a class="a-block nav-link-item false" href="/index.xml">
                RSS Feed
            </a>
            
        
    </div>

    

    <div class="nav-footer">
        
Hugo Theme <a href="https://github.com/amazingrise/hugo-theme-diary">Diary</a> by <a href="https://amazingrise.net">Rise</a>
<br>
移植自 <a href="https://mak1t0.cc/" target="_blank" rel="noreferrer noopener">Makito</a>'s <a href="https://github.com/SumiMakito/hexo-theme-journal/" target="_blank" rel="noreferrer noopener">Journal.</a> <br>
<br>

&copy;
	
	2020 重言窟
	

    </div>
    
</div><div ref="extraContainer" class="extra-container">
    
    
    <div class="toc animated-visibility" :class="{ invisible: scrollY <= 140 }">


	<div class="toc-content">
	
		
		
		
		<center>- 目录 -</center>
		
		
		<ul>
			
				
				
					
						
						
						
						
							
								<ul class="collapse" data-toggle="collapse">
							
						
						
							<li>
								<a href="#%e4%bf%b1%e8%88%8d%e8%ab%96%e8%a8%98" onclick="collapseOthers(`#俱舍論記-nav`)" id="俱舍論記-nav">
									俱舍論記
								</a>
							</li>
						
						
					
				
			
		</ul>
	</div>

</div>
    
    <div class="pagination">
        <a id="globalBackToTop" class="pagination-action animated-visibility" href="#top" :class="{ invisible: scrollY == 0 }">
            <i class="material-icons pagination-action-icon">
                keyboard_arrow_up
            </i>
        </a>
        
        <a class="pagination-action" v-on:click="toggleDarkMode">
            <i class="material-icons pagination-action-icon" v-if="isDarkMode">
                brightness_4
            </i>
            <i class="material-icons pagination-action-icon" v-else="isDarkMode">
                brightness_7
            </i>
        </a>
        
        
    </div>
</div><div class="single-column-drawer-container" ref="drawer"
     v-bind:class="{ 'single-column-drawer-container-active': isDrawerOpen }">
    <div class="drawer-content">
        <div class="drawer-menu">
            
            
            
                
                
                
                    
                
                
                
                <a class="a-block drawer-menu-item active" href="/posts">
                    Archive
                </a>
                
            
                
                
                
                
                
                <a class="a-block drawer-menu-item false" href="/categories">
                    Categories
                </a>
                
            
                
                
                
                
                
                <a class="a-block drawer-menu-item false" href="/tags">
                    Tags
                </a>
                
            
                
                
                
                
                
                <a class="a-block drawer-menu-item false" href="/index.xml">
                    RSS Feed
                </a>
                
            
            
            <div class="toc">


	<div class="toc-content">
	
		
		
		
		<center>- 目录 -</center>
		
		
		<ul>
			
				
				
					
						
						
						
						
							
								<ul class="collapse" data-toggle="collapse">
							
						
						
							<li>
								<a href="#%e4%bf%b1%e8%88%8d%e8%ab%96%e8%a8%98" onclick="collapseOthers(`#俱舍論記-nav`)" id="俱舍論記-nav">
									俱舍論記
								</a>
							</li>
						
						
					
				
			
		</ul>
	</div>

</div>
            
        </div>
    </div>
</div>
<transition name="fade">
    <div v-bind:class="{ 'single-column-drawer-mask': mounted }" v-if="isDrawerOpen" v-on:click="toggleDrawer"></div>
</transition>
<nav ref="navBar" class="navbar sticky-top navbar-light single-column-nav-container">
    <div ref="navBackground" class="nav-background"></div>
    <div class="container container-narrow nav-content">
        <button id="nav_dropdown_btn" class="nav-dropdown-toggle" type="button" v-on:click="toggleDrawer">
            <i class="material-icons">
                menu
            </i>
        </button>
        <a ref="navTitle" class="navbar-brand" href="https://autumnc.github.io">
            重言窟
        </a>
        
        <button type="button" class="nav-darkmode-toggle" v-on:click="toggleDarkMode">
            <i class="material-icons" v-if="isDarkMode">
                brightness_4
            </i>
            <i class="material-icons" v-else="isDarkMode">
                brightness_7
            </i>
        </button>
        
    </div>
</nav>
<div class="single-column-header-container" ref="pageHead"
     v-bind:style="{ transform: 'translateZ(0px) translateY('+.3*scrollY+'px)', opacity: 1-navOpacity }">
    <a href="https://autumnc.github.io">
        <div class="single-column-header-title">重言窟</div>
        
        <div class="single-column-header-subtitle">此即彼亦非彼，在虚名之间，
渐行渐远渐无形。</div>
        

    </a>
</div>
            <div id="content">
<div ref="streamContainer" class="stream-container">
    <div class="post-list-container post-list-container-shadow">
        <div class="post">
            
            
            

            <div class="post-head-wrapper-text-only"
                
            >
                <div class="post-title">
                    俱舍論記
                    
                    <div class="post-meta">
                        
                        <time itemprop="datePublished">
                            2014-06-14 00:00
                        </time>
                        

                        
                            <i class="material-icons" style="">folder</i>
                                <a href="/categories/">[摘抄]</a>
                                &nbsp;
                        

                        
                            <i class="material-icons" style="">label</i>
                            
                                <a href="/tags/%E6%91%98%E6%8A%84">摘抄</a>
                                &nbsp;
                            
                                <a href="/tags/%E4%BD%9B%E6%95%99">佛教</a>
                                &nbsp;
                            
                                <a href="/tags/%E5%8F%A4%E7%B1%8D">古籍</a>
                                &nbsp;
                            
                        
                        
                    </div>
                </div>
            </div>
            
            <div class="post-body-wrapper">
                
                <div class="post-body" v-pre>
                
                    <h2 id="俱舍論記">俱舍論記</h2>
<hr>
<p>2014-05-28 10:56:51</p>
<p>一切種冥滅斷不染無知。得非擇滅。此顯智德　諸冥滅斷染污無知。得擇滅。此顯斷德</p>
<hr>
<p>2014-05-28 10:57:59</p>
<p>不染無知。種類眾多故言一切。染污無知。種類非多故但言諸</p>
<hr>
<p>2014-05-28 10:59:03</p>
<p>種謂種類。不染無知種類無邊。是故言種　染污無知種類非多。故不言種</p>
<hr>
<p>2014-05-28 11:10:11</p>
<p>謂滅諸境冥。斷染污無知。諸境即是四諦．修道。迷此境故說之為冥。此釋諸冥滅。</p>
<hr>
<p>2014-05-28 11:11:01</p>
<p>謂滅一切品冥斷不染無知。一切品即一切法品類。迷此品故說之為冥。此釋一切種冥滅。</p>
<hr>
<p>2014-05-28 16:04:57</p>
<p>染無知能覆理．事二種實義。不染無知能障理．事二種真見　又解。能覆實義是不染無知。能障真見是染無知　又解。能覆實義謂覆外境。能障真見謂障內心。能覆．能障皆是冥義通二無知</p>
<hr>
<p>2014-05-28 22:13:40</p>
<p>問染污無知何以為體。解云。以無明為體．</p>
<hr>
<p>2014-05-28 18:40:00</p>
<p>不染無知。以未成佛來。所有一切有漏無染劣慧為體。</p>
<hr>
<p>2014-05-28 22:11:00</p>
<p>不染無知。劣慧為體。無知狹。習氣寬。然解習氣二解不同。一解。劣慧俱生心．心所法總名習氣。一解。習氣不但通心．心所法。亦通相續身</p>
<hr>
<p>2014-05-28 22:20:58</p>
<p>體非染故名為不染。於境不悟名曰無知。無知即不染。名不染無知。</p>
<hr>
<p>2014-05-28 22:24:24</p>
<p>或名習氣。故正理云。此不染無知。即說名習氣。言習氣者。習謂數習。氣謂氣分。有諸煩惱及劣智等數習氣分。故名習氣。習之氣故。名為習氣。</p>
<hr>
<p>2014-05-28 22:37:34</p>
<p>若於諸事迷自性迷共相是染無知。若於諸法微細差別。味(諸法滋味。或苦等味)勢(諸法勢力引後自果。或有損益等勢力)熟(諸法正起力能引自果名熟或成就名就)德(諸法德用)數(一．二等數)量(大．小等量)處(近．遠等處)時(近．遠等時)同(諸法相似)異(諸法差別等相)。不能如實覺。是不染無知。</p>
<hr>
<p>2014-05-29 10:52:43</p>
<p>此不染無知。若菩薩三無數劫隨位漸斷。至金剛喻定方總斷過。若二乘等雖有分斷。而非斷過。應知此中所言斷者畢竟不生得非擇滅。名之為斷。非據擇滅。若據擇滅。三乘同斷即無差別</p>
<hr>
<p>2014-05-29 11:06:48</p>
<p>唯慧一種具三現觀。推求名見．慮境名緣。成辨名事。</p>
<hr>
<p>2014-05-29 11:09:29</p>
<p>眷屬即慧相應．俱有及得。名曰隨行</p>
<hr>
<p>2014-05-29 11:11:38</p>
<p>隨轉有二．一俱有因故名隨轉。二相隨順故名隨轉。隨行亦有二．一俱有因名隨行。二相隨順故名隨行</p>
<hr>
<p>2014-05-29 11:14:16</p>
<p>若諸論中說得名隨行．隨轉。據相隨順說。若諸論中說得非隨轉．隨行。據非俱有因說</p>
<hr>
<p>2014-05-29 11:16:29</p>
<p>無漏五蘊名為對法。此即勝義阿毘達磨。</p>
<hr>
<p>2014-05-29 11:17:31</p>
<p>言世俗者有漏之法。隱障真理名世。事相顯現隨順俗情名俗</p>
<hr>
<p>2014-05-29 11:19:15</p>
<p>慧謂得此淨慧對法有漏諸慧。修慧謂。暖等四善根。思慧謂總別念住。聞慧謂五停心觀。生得慧謂能受持三藏教法。</p>
<hr>
<p>2014-05-29 11:21:32</p>
<p>若正聞者唯生得慧。由聞所成名聞慧。</p>
<hr>
<p>2014-05-29 16:19:18</p>
<p>此諸慧論。雖望聖道前加行位中遠近不同。皆是聖道勝資糧故。亦得名為阿毘達磨</p>
<hr>
<p>2014-05-29 16:24:49</p>
<p>於一體上性相義分。望自名性。望他緣邊名相。</p>
<hr>
<p>2014-05-29 18:07:05</p>
<p>所有無漏有漏慧等。及諸論。皆有力能對向涅槃．勝義果法皆名對向　或能對觀四聖諦境故名對觀。以心對境。謂無漏慧是真對觀。餘修慧等生真對觀。故名對觀。</p>
<hr>
<p>2014-05-29 18:10:20</p>
<p>四諦名理對法。涅槃名果對法。</p>
<hr>
<p>2014-05-29 21:59:24</p>
<p>西方釋名。多依六釋。言六釋者。一依主釋。謂此依彼。或云依士。名異義同　二有財釋。如人有財。亦名多財如有多財。名異義同　三持業釋。謂一法體雙持兩業。業謂業用。或云同依。兩用同依一體。名異義同　四相違釋。謂二法體彼此各別據。互不相屬　五隣近釋。體非是彼近彼得名。六帶數釋。謂法帶數。如言五蘊</p>
<hr>
<p>2014-05-29 22:25:42</p>
<p>漏謂漏泄。即諸煩惱。諸漏。於彼苦．集二諦相應法中。所緣境中。互相隨順。互相增長。相望力齊。故名為等</p>
<hr>
<p>2014-05-29 22:28:29</p>
<p>佛涅槃後五百年中土火羅縛蠋國法勝論師。造阿毘曇心論中。隨生解有漏。至六百年。達磨多羅(此云法救)　以生義有過。如滅．道諦諸漏雖生。而非有漏。改為隨增。即無有過。</p>
<hr>
<p>2014-05-29 22:30:09</p>
<p>若滅道諦。緣不隨增。若於虛空非擇滅。非緣非隨增。</p>
<hr>
<p>2014-05-29 22:32:17</p>
<p>虛空但以無礙為性。容受一切諸有為法故。</p>
<hr>
<p>2014-05-29 22:34:02</p>
<p>空界色。性雖非能礙。而是所礙。被餘色障而開避故。其體不生。世言虛空者。於空界色說虛空聲</p>
<hr>
<p>2014-05-29 22:37:54</p>
<p>虛空既無方所。不可得言色於中行。而言行者。於空界色中行。空界復由虛空得有。此中解虛空。而言空界色者以麁顯細</p>
<hr>
<p>2014-05-29 22:38:42</p>
<p>無色有為。能起作用。虛空不障名為無礙。</p>
<hr>
<p>2014-05-29 22:39:22</p>
<p>擇滅即以離繫為性</p>
<hr>
<p>2014-05-29 22:40:17</p>
<p>云何離繫。諸有漏法。遠離相應．所緣二縛。而能證得解脫涅槃。然彼滅體。離繫所顯故名擇滅</p>
<hr>
<p>2014-05-29 22:42:10</p>
<p>相應縛。謂諸煩惱縛彼同時心．心所法。令於所緣不得自在</p>
<hr>
<p>2014-05-29 22:42:41</p>
<p>所緣縛。謂惑緣境有毒勢力。縛此所緣令不自在。</p>
<hr>
<p>2014-05-29 22:57:30</p>
<p>滅體先有。但不成就。由擇力所得名為擇滅</p>
<hr>
<p>2014-05-29 23:00:29</p>
<p>謂隨所繫諸有漏法事量多少。離繫事量多少亦爾</p>
<hr>
<p>2014-05-30 11:22:04</p>
<p>謂有法體　而能永礙未來法生。此法本欲礙生法不生。若法不生便起得送與行者。故名得滅　前滅是善。後滅無記。故云異前　名非擇滅。</p>
<hr>
<p>2014-05-30 11:22:42</p>
<p>得不因擇但由闕緣。名非擇滅。</p>
<hr>
<p>2014-05-30 11:36:26</p>
<p>此滅約得偏說不生。據體實通三世．有為。故婆沙三十二評家云。非擇滅如有為法數量。擇滅但如有漏法數量</p>
<hr>
<p>2014-05-30 12:30:35</p>
<p>若外非情共有法上非擇滅。即共得。以諸有情共業感故。若內有情不共法上非擇滅。即各別得。以諸有情別業感故。</p>
<hr>
<p>2014-05-30 15:48:16</p>
<p>緣謂四緣。隨其所應眾緣聚集共所作故。名曰有為。必無有少法一緣所生</p>
<hr>
<p>2014-05-30 16:03:56</p>
<p>此有為法亦名世路。謂有為法於此世中行。過去法是已行性。現在法是正行性。未來法是當行性。</p>
<hr>
<p>2014-05-30 16:05:34</p>
<p>真諦師云。路為行所食。如萬里之路。行行不已。終路則盡極。五蘊亦爾。為無常所行故終即滅盡。</p>
<hr>
<p>2014-05-30 16:10:10</p>
<p>言謂語言。以聲為體。此言所依。即名及義。</p>
<hr>
<p>2014-05-30 16:10:26</p>
<p>名俱義者。謂名及與義。俱行三世義。於三世中或名前義後。或名後義前。或名義同時。能詮所詮雖同或異。同墮世攝皆可說俱。</p>
<hr>
<p>2014-05-30 16:22:50</p>
<p>事是因義。有為諸法從因生故。名為有事　經部釋。事是體。有為有體。無為無體　論主意朋經部。不信事因。故云傳說如此</p>
<hr>
<p>2014-05-30 16:30:09</p>
<p>見謂五見。見住有漏法中隨順增長眠行相故。行相微細說之為眠</p>
<hr>
<p>2014-05-30 16:35:58</p>
<p>與三有為因。因即集諦。與三有為依。依即苦諦。復是三有攝故。具斯三義故名三有</p>
<hr>
<p>2014-05-30 18:25:33</p>
<p>淨色言簡無間意。與眼等識為所依彼言。顯眼等根差別有五</p>
<hr>
<p>2014-05-31 10:29:16</p>
<p>顯攝非形。夫是形色。必依極礙能表有形。鏡等中像。觸不能了。猶如影等。故非是形。言見形者。似形非實。如鏡中火似火非真。於顯色中如其所應。青．黃．赤．白四色所攝。說像是顯非是形色。</p>
<hr>
<p>2014-05-31 10:31:42</p>
<p>雲．烟．塵．霧。亦顯亦形。</p>
<hr>
<p>2014-05-31 10:38:56</p>
<p>此空界色以明為體。</p>
<hr>
<p>2014-05-31 13:51:42</p>
<p>若依識身十一意。說五根．四境．及無表色為第四句。</p>
<hr>
<p>2014-05-31 13:54:50</p>
<p>由生顯形二智。表有顯．形二色。非。言一體亦顯．亦形。故言非有境義　此述毘婆沙師解。</p>
<hr>
<p>2014-05-31 16:43:02</p>
<p>問簫笛等聲。是語業不。答．彼非語業但是語聲。由風氣等所引發故(已上論文)既非有名亦非是業。故不成就</p>
<hr>
<p>2014-05-31 23:25:03</p>
<p>等謂平等。香力均平增益依身。不等謂太強成損。太弱無益。損減依身於好惡香中有增損者名等不等　餘者即是無益無損</p>
<hr>
<p>2014-05-31 23:26:04</p>
<p>若能長養諸根大種名好香。與此相違名惡香。無前二用名平等香。</p>
<hr>
<p>2014-06-01 08:43:43</p>
<p>根是識依假說能觸。觸非識依不說彼觸能觸身根。但名所觸。觸與身根極相隣近故得觸名。</p>
<hr>
<p>2014-06-01 08:47:28</p>
<p>若依經部。觸中。但有四大種無別所造觸</p>
<hr>
<p>2014-06-01 08:50:46</p>
<p>冷．飢．渴三是欲異名。因觸生欲。觸是因．欲是果。此三皆於觸因之上立欲果之名。</p>
<hr>
<p>2014-06-01 16:38:57</p>
<p>得雖相似相續通四位行。而非大所造故非無表。</p>
<hr>
<p>2014-06-01 16:41:18</p>
<p>表．無表二。雖同色業為性。表能表示心等令他了知。無表不能表示心等令他了知。故名無表。</p>
<hr>
<p>2014-06-01 22:13:12</p>
<p>一能持大種自相不改。二能持所造色相續</p>
<hr>
<p>2014-06-01 22:19:53</p>
<p>言八轉聲者。一體。謂直詮法體。二業。謂所作事業。三具。謂作者作具。四為。謂所為也。五從。謂所從也。六屬。謂所屬也。七依謂所依也。八呼謂呼彼也。依聲明法凡喚諸法。隨其所應有八轉聲。</p>
<hr>
<p>2014-06-02 00:02:50</p>
<p>可變可壞故名為色。</p>
<hr>
<p>2014-06-02 00:02:26</p>
<p>變者。顯示細無常法。壞者。顯示麁無常法　復次。變者。顯示剎那無常。壞者。顯示眾同分無常復次。變者。顯示內分無常。壞者。顯示外分無常　復次。變者。顯示有情數無常。壞者。顯示非情數無常。</p>
<hr>
<p>2014-06-02 00:06:26</p>
<p>色可變有礙。可變謂可變壞故。有礙謂有礙用故。</p>
<hr>
<p>2014-06-02 23:08:29</p>
<p>受有二種。一執取受。謂一切心．心所法執取前境。皆名執取受。二自性受謂受能領納自所隨觸。取觸勢分名領納觸。執取難分不約彼說。自性易顯故約此明受。</p>
<hr>
<p>2014-06-02 23:11:00</p>
<p>像。謂諸法自相共相。此想能取。故名取像。</p>
<hr>
<p>2014-06-02 23:36:47</p>
<p>行名造作。思是業性。體是造作。與行相似。造作義強故為最勝。</p>
<hr>
<p>2014-06-02 23:40:02</p>
<p>總取境相者。謂彼六識。各於彼彼境不取別相。取境總相。</p>
<hr>
<p>2014-06-02 23:53:55</p>
<p>言行解者。謂心．心所行解不同。於諸境中取總．別相。即是心．心所法作用差別。此之行解於所緣境。或起正解。或起邪解。如上四說。即行名解故名行解。言行相者。謂心．心所。其體清淨。但對前境不由作意。法爾任運影像顯現。如清池明鏡眾像皆現</p>
<hr>
<p>2014-06-03 00:00:03</p>
<p>若言行解。唯是心等作用差別。若言行相有其二種。一影像名行相。二行解名行相。</p>
<hr>
<p>2014-06-03 13:55:11</p>
<p>據行相同名一行相。心心所法。其體明淨。隨對何境法爾相現。同有此相名同一行相。</p>
<hr>
<p>2014-06-03 14:50:45</p>
<p>問行解．行相。為約何者說名能緣。解云。據行相說。非據行解。謂彼心等對境之時。有影像現。據此義邊名為能緣。境名所緣。</p>
<hr>
<p>2014-06-03 14:51:40</p>
<p>據影現義名能．所緣　問清池．明鏡。亦有像現。應說彼類亦是能緣。解云。雖有像現而無行解。非如心等。亦不說能緣</p>
<hr>
<p>2014-06-03 16:25:41</p>
<p>諸法自性攝自性時。非如以手取食。指捻衣等。然彼各各執持自體。令不散壞故名為攝。於執持義立以攝名。故勝義攝唯攝自性。</p>
<hr>
<p>2014-06-03 16:29:20</p>
<p>四攝事。謂布施。愛語．利行．同事。布施謂財．法布施．愛語謂實語等。利行謂利益行。同事謂同作善事。由此四種攝徒眾等令不散故</p>
<hr>
<p>2014-06-03 16:43:14</p>
<p>若色在此相續。已得不失是名內色　云何外色。答若色在此相續。或本未得。或得已失。若他相續。若非情數。是名外色(已上論文)　或約處者。處謂十二處。五根名內。六境名外色。</p>
<hr>
<p>2014-06-04 01:02:29</p>
<p>謂與自種類為同類因故。即是生本。</p>
<hr>
<p>2014-06-04 00:51:49</p>
<p>無為雖非同類因生心心所。為境界生心．心所故。亦名生本</p>
<hr>
<p>2014-06-04 01:02:48</p>
<p>一同類因名生本。十七界全．一界少分。二境界緣生名生本。謂無為一界少分</p>
<hr>
<p>2014-06-04 01:04:37</p>
<p>色等五蘊必定是假。多實成故。猶如聚．我。</p>
<hr>
<p>2014-06-04 11:05:44</p>
<p>雖因多微積集方作生門。然多集時。一一諸微皆有因用。是則一一皆成生門。顯所立因有不成過。</p>
<hr>
<p>2014-06-04 11:07:55</p>
<p>根境各別因用不同。說十二處。故知根．境共發識等。一一極微亦有因用。各得處名</p>
<hr>
<p>2014-06-04 14:41:09</p>
<p>在家者貪著諸欲。若出家者貪著諸見。此欲．見二。受．想如次能為勝因。由味受力故貪著諸欲。由倒想力故貪著諸見</p>
<hr>
<p>2014-06-04 14:43:42</p>
<p>蘊是染．淨二依。依是因義。無為不爾故不立蘊</p>
<hr>
<p>2014-06-04 14:49:54</p>
<p>色．受．想三。雖性非惑。而能為緣生染污識。說名染識　或色為緣生染污識。受．想與惑相應。能染污識。說名染識。</p>
<hr>
<p>2014-06-05 00:17:16</p>
<p>戒蘊是色蘊攝。餘四行蘊攝。謂定蘊。以行中定為體。慧蘊及解脫知見蘊。以行中慧為體。解脫蘊。以行中勝解為體</p>
<hr>
<p>2014-06-05 00:19:44</p>
<p>言解脫知見者。即智名見故名智見。緣解脫涅槃故名解脫知見　又解脫身中起故名解脫知見。</p>
<hr>
<p>2014-06-05 00:38:28</p>
<p>內．外竅隙名為空界。非即虛空名為空界。</p>
<hr>
<p>2014-06-05 11:22:10</p>
<p>對是礙義。礙有二種。一障礙。二拘礙。若障礙有對。是障礙礙。若境界．所緣有對。是拘礙礙。</p>
<hr>
<p>2014-06-05 11:44:10</p>
<p>境界有對。若於彼色等境。此眼．耳等有見．聞等取境功能。即說彼色等。為此眼等境。功能所託名為境界。如人於彼有勝功能。便說彼為我之境界。此約有能。非要起用。故彼同分仍名有對</p>
<hr>
<p>2014-06-05 12:09:50</p>
<p>所緣有對。謂心．心所。其性羸劣非境不生。猶如羸人非杖不起。執所緣境方起至現。現謂起彼取果用故。彼所緣於心等名為所緣。此約有緣其用得起。無緣不起。皆名有對。非必起者。故未來心等亦名有對。</p>
<hr>
<p>2014-06-05 16:35:40</p>
<p>若境界有對。據礙取境用。若所緣有對據礙取果用。</p>
<hr>
<p>2014-06-05 16:44:08</p>
<p>境界約用。所緣據體　又解。礙取境用名境界有對。礙緣境用名所緣有對。</p>
<hr>
<p>2014-06-05 16:52:49</p>
<p>若以寬問狹順後句答。若以狹問廣。順前句答。若互有寬狹四句分別。若寬狹相似如是句答　境界有對通心非境。障礙有對通境非心。互有寬狹故成四句</p>
<hr>
<p>2014-06-05 16:55:36</p>
<p>七心界．相應法界。是第一句。為境拘故是境界有對。非更相礙故非障礙有對　色等五境是第二句。更相礙故是障礙有對。非境界拘故非境界有對　眼等五根是第三句。為境拘故是境界有對。更相礙故是障礙有對　非相應法是第四句。非境拘故非境界有對。非更相礙故非障礙有對　若將境界望所緣。境界有對寬。所緣有對狹。</p>
<hr>
<p>2014-06-05 16:56:12</p>
<p>經部本從說一切有中出。以經為量名經部。執理為量名說一切有部。</p>
<hr>
<p>2014-06-05 17:00:17</p>
<p>善總有七。一生得。二聞。三思。四修。五學。六無學。七勝義　不善唯一　無記有二．一有覆．二無覆。</p>
<hr>
<p>2014-06-05 17:01:04</p>
<p>就無覆中有六。一異熟．二威儀。三工巧。四通果。五自性。六勝義。前五有為無記。後一無為無記。并前有覆總有七種</p>
<hr>
<p>2014-06-05 21:50:55</p>
<p>於法界中。善有四種。一自性善。謂無貪等三善根．及慚．愧。二相應善。謂與自性善相應。三等起善。謂無表．得．四相．二定。四勝義善謂擇滅</p>
<hr>
<p>2014-06-05 21:51:25</p>
<p>於法界中。不善有三。一自性不善。謂貪等三不善根。及無慚．無愧。二相應不善。謂與自性不善相應。三等起不善。謂無表．得．四相</p>
<hr>
<p>2014-06-05 22:11:00</p>
<p>若別分別。於法界中總有六十四法。謂無表四十六心所法。十四不相應。三無為</p>
<hr>
<p>2014-06-07 11:59:29</p>
<p>一行相麁。是通因。二外門轉故。是別因。五識具二。內門意識雖無外門轉。而有行相麁。故有尋．伺。上地外門意識。雖有外門轉。而無行相麁。故無尋．伺。</p>
<hr>
<p>2014-06-07 16:39:15</p>
<p>自性是尋　尋求動踴。如魚躍水。體即分別名自性分別。若能計度青．黃等別。男．女等差別。名計度分別　隨念曾更。或隨境念。名隨念分別。</p>
<hr>
<p>2014-06-07 16:41:46</p>
<p>三分別中。五識有一。無二。從多分說名無分別。</p>
<hr>
<p>2014-06-07 16:43:05</p>
<p>欲界五識身唯有一種。自性分別。雖亦有念而非隨念分別。不能憶念故。雖亦有慧而非推度分別。不能推度故</p>
<hr>
<p>2014-06-07 16:46:02</p>
<p>夫分別者。推求行相故說尋為自性分別。簡擇．明記行似順尋。故分別名亦通慧．念</p>
<hr>
<p>2014-06-07 16:48:53</p>
<p>定中不能計度境故。非定中者。能於所緣。如此如是計度而轉。故於此中簡定取散</p>
<hr>
<p>2014-06-07 21:17:26</p>
<p>散慧計度。又順尋強。定慧定伏。順尋非強</p>
<hr>
<p>2014-06-07 21:33:09</p>
<p>念通定．散。意識相應。</p>
<hr>
<p>2014-06-07 21:37:10</p>
<p>夫念作用多順於慧。散慧用勝名為分別。故念順彼名為分別。故四念住雖慧為體。立念住名。以相順故。</p>
<hr>
<p>2014-06-08 00:11:55</p>
<p>緣謂攀緣。心．心所法名能緣。境是所緣。有彼所緣名有所緣。</p>
<hr>
<p>2014-06-08 00:13:22</p>
<p>眼等五根住現在世。有彼心．心所法執受名有執受。去．來不爾名無執受</p>
<hr>
<p>2014-06-08 00:16:09</p>
<p>現在五根容有發識名有執受。去．來五根無容發識。名無執受</p>
<hr>
<p>2014-06-08 00:17:01</p>
<p>色．香．味．觸住現在世。簡異去．來　不離五根。簡異離根。名有執受　若住現在非不離根．及在過．未。名無執受。</p>
<hr>
<p>2014-06-08 11:45:19</p>
<p>心心所法共所執持。攝為五根為所依處。攝扶根四境為依處。色等四境若不離根。雖非所依可得言依。而是心等之所親附依與所依。俱名依處名有執受。心．心所法與彼依處。損．益展轉更相隨故。</p>
<hr>
<p>2014-06-08 11:47:19</p>
<p>於五色根．扶根四境。相雜住中說有覺觸此九眾緣所觸對時能覺苦．樂等故。與此相違名無執受</p>
<hr>
<p>2014-06-08 15:51:46</p>
<p>燒身盡時根亦盡者。由彼扶根四境無故根亦隨無。非能燒根</p>
<hr>
<p>2014-06-08 23:50:31</p>
<p>聲有二類。無異熟生。夫異熟色任運而起。聲隨欲生故非異熟。</p>
<hr>
<p>2014-06-09 11:05:33</p>
<p>聲屬第四傳．第五傳故非異熟。謂從業生異熟大種。從此傳生長養大種此復傳生等流大種。長養大種發長養聲。等流大種發等流聲</p>
<hr>
<p>2014-06-09 16:38:09</p>
<p>前後均等名等。流類相似名流。或果續因名流　諸異熟生雖亦從同類起。為顯別相廢總論別但名異熟。異熟不攝方名等流。</p>
<hr>
<p>2014-06-10 11:03:14</p>
<p>若法今時創至生相爾時名得。若流至現方名成就。得時不名成就。成就時不名得</p>
<hr>
<p>2014-06-10 11:06:39</p>
<p>若法先時相續恒起。今忽遇緣不至生相。現在猶成爾時名捨。至第二念。現成法謝方名不成</p>
<hr>
<p>2014-06-10 11:08:46</p>
<p>若正得聖性時．即捨異生性。此即得．捨同時。若成就聖法時。即不成就異生性。此即成．不成同時</p>
<hr>
<p>2014-06-11 14:26:35</p>
<p>我執有二。一者迷執。謂即我見。但緣有漏。二者取執。謂一切心。於境自在執取前境皆名我執。二執所緣雖通諸法。心強勝故偏名依止。故於此心假說為我。</p>
<hr>
<p>2014-06-11 14:29:23</p>
<p>法界。定被意識緣恒名同分。餘十七通二。作自業名同分。不作自業名彼同分。</p>
<hr>
<p>2014-06-11 14:30:59</p>
<p>六境各為自識所緣名定所緣</p>
<hr>
<p>2014-06-11 14:35:45</p>
<p>夫十八界名同分．彼同分者。六根．六識據能取境名同分。但能取境皆名同分。不約為境名同分故。雖意識緣而非同分。</p>
<hr>
<p>2014-06-11 16:29:18</p>
<p>得同分名有二。一生識。二取境。無學後意雖不生識。能取境故名為同分</p>
<hr>
<p>2014-06-11 16:32:09</p>
<p>根是不共。一人之眼。必無多人同用此眼而得見色。故根不共　五境容有多人受用。故名為共。由不共故一起用時名為同分。所餘一切不起用者望此眼亦同分。彼同分亦爾。</p>
<hr>
<p>2014-06-11 16:32:38</p>
<p>由色共故。於此色等起見等者名同分。不見等者名彼同分。</p>
<hr>
<p>2014-06-11 20:29:13</p>
<p>根．境．識三各起作用。互相隨順更相交涉。故名為分。同有此交涉分故名同分　或復。分者是已作用。故前說言。若作自業名為同分。根．境．識三。同有此已作用分。故名同分　或復。分者。是所生觸果。根．境．識同有此果分。故名同分　與上相違名彼同分。如不見色眼名非同分。見色眼名同分。由非同分不見色眼。與彼見色眼同分。種類分同。名彼同分　言種類分同者。正理解云。云何與彼種類分同。謂此與彼同見等相。同處同界。互為因故。互相屬故。互相引故。種類分同　解云。無用與彼有用種類分同。能見義同。同是眼處。眼界互為同類因。互為等流果。相屬互相引起。如是種類名分。有用無用同有此分即以無用與彼有用同有此分名彼同分。</p>
<hr>
<p>2014-06-11 23:36:10</p>
<p>斷謂斷縛證得離繫。顯宗第四云。一自性斷。二所緣斷。若法是結。及一果等。對治生時於彼得斷。名自性斷。由彼斷故。於所緣事便得離繫。不必於中得不成就名所緣斷</p>
<hr>
<p>2014-06-12 11:00:49</p>
<p>八十八惑。迷理起故是見所斷。惑相應法望惑是親。相應縛故相應因故。故隨惑斷。四相望惑雖非相應。同部縛故俱有因故。亦隨惑斷。得望彼惑雖非相應．俱有。同部縛故。惑有即有惑無即無。雖是緣縛望惑亦親。故隨惑斷。非是迷事等故非通修斷。是斷法故不通非斷。諸餘有漏若無色善．無覆無記。是不染污緣縛斷故。若諸煩惱．及彼相應。迷事起故。四相．及得是彼修惑親發起故。若善．染無表是修斷心親發起故。又是色法緣縛斷故。皆修所斷。無見斷相不通見斷。非無漏故不通非斷。一切無漏非縛繫故皆非所斷。</p>
<hr>
<p>2014-06-12 11:12:40</p>
<p>前不染．非六生．及此色。定非見斷。</p>
<hr>
<p>2014-06-12 14:54:19</p>
<p>眼根能見然與眼識合位非餘。譬如眼識了別色用依眼方有。又如受等領納等用必依於心。此亦應爾。由斯理趣。餘識了時眼識既空不能見色。亦無俱取一切境失。以一相續中無二心轉故。</p>
<hr>
<p>2014-06-12 14:57:14</p>
<p>若識見者識無對故。則應能見被障諸色。慧及和合應知亦然。是故眼根獨名能見。</p>
<hr>
<p>2014-06-12 14:58:00</p>
<p>應知此中見有二種。一者觀照名見。所謂眼根。雖慧亦名觀照。此中且以眼名觀照</p>
<hr>
<p>2014-06-12 15:00:32</p>
<p>眼對色非如鉗之取物。但起觀照色用。故獨名見不同耳等。二者推度名見。於其慧中唯此八種。餘十六界全．法界少分不能觀照。又無推度。皆非是見。</p>
<hr>
<p>2014-06-12 15:50:26</p>
<p>定慧雖非計度分別。而能審慮決度故名見</p>
<hr>
<p>2014-06-12 23:53:56</p>
<p>眼是見依說眼能見。眼是識依說眼能識。</p>
<hr>
<p>2014-06-13 00:00:51</p>
<p>經部諸師有作是說。見用本無。如何浪執。或說眼見。或說識見。猶如共聚揸掣虛空。眼．色等緣生於眼識。此等於見誰為能．所。諸法生時。前因後果相引而起。實無作用。相續道中及緣成位。遍計所執謂有作用能見聞等。若言實有作用。應同勝論業句義也</p>
<hr>
<p>2014-06-13 14:40:49</p>
<p>即由根．境無間生時名取至境。謂於根．境中間都無片物。乃至無有容一極微。名無間至。非實相觸。言無間者。無餘礙色中間間隔故名無間。</p>
<hr>
<p>2014-06-13 14:46:09</p>
<p>極微亦爾。各有勢力相逼之時。互相拒遏不得觸著故不相觸。</p>
<hr>
<p>2014-06-13 14:47:50</p>
<p>三根雖俱名至非無差別。鼻根取香。假說一微分為四分。鼻取香中間相去有三分空處。舌取味有二分空處。身取觸有一分空處。所以然者。香體微妙勢力復強。所以稍遠。味體次麁力勢次劣。觸體最麁其力最弱。故最近者名為所觸。身名能觸。</p>
<hr>
<p>2014-06-13 16:16:21</p>
<p>以實而言。微不相觸。但由無間極隣近假立觸名。</p>
<hr>
<p>2014-06-14 16:33:48</p>
<p>一由所依勝。二由不共因。根具二義隨根說識。</p>

                    
                    <HR width="100%" id="EOF">
		    <p style="color:#777;">最后修改于 2020-06-06</p>
                    
                </div>
            </div>
            
            
            <nav class="post-pagination">

                
                <a class="newer-posts" href="https://autumnc.github.io/posts/%E9%98%BF%E6%AF%97%E8%BE%BE%E7%A3%A8%E4%BF%B1%E8%88%8D%E8%AE%BA/">
			下回<br>阿毗达磨俱舍论
                </a>
                
                
                
                <a class="older-posts" href="https://autumnc.github.io/posts/%E4%BF%B1%E8%88%8D%E8%AE%BA%E9%A2%82%E7%96%8F/">
			上回<br>俱舍論頌疏論本
                </a>
                
            </nav>
            <div class="post-comment-wrapper">
                







            </div>
        </div>
    </div>
</div>

            </div><div id="single-column-footer">
Hugo Theme <a href="https://github.com/amazingrise/hugo-theme-diary">Diary</a> by <a href="https://amazingrise.net">Rise</a>
<br>
移植自 <a href="https://mak1t0.cc/" target="_blank" rel="noreferrer noopener">Makito</a>'s <a href="https://github.com/SumiMakito/hexo-theme-journal/" target="_blank" rel="noreferrer noopener">Journal.</a> <br>
<br>

&copy;
	
	2020 重言窟
	
</div>
            </div>
    <script>
let app;

app = new Vue({
    el: '#app',
    data: {
        scrollY: 0,
        navOpacity: 0,
        isDrawerOpen: false,
        mounted: false,
        isDarkMode: false
    },
    methods: {
            sgn(t, x) {
                let k = 1. / (1. - 2 * t);
                if (x <= t) return 0;
                else if (x >= 1 - t) return 1;
                else {
                    return k * (x - t);
                }
            },
            handleScroll() {
                this.scrollY = window.scrollY;
                this.navOpacity = this.sgn(.0, Math.min(1, Math.max(0, window.scrollY / (this.pageHeadHeight() - this.navBarHeight() * 0.8))));
                const {navBar, navBackground, navTitle, extraContainer, streamContainer} = this.$refs;

                if (this.navOpacity >= 1) {
                    navBackground.style.opacity = 1;
                    navTitle.style.opacity = 1;
                } else {
                    navBackground.style.opacity = 0;
                    navTitle.style.opacity = 0;
                }
            },
            handleResize() {
                const {navBar, navBackground, navTitle, extraContainer, streamContainer} = this.$refs;
                extraContainer.style.left = (streamContainer.offsetWidth - extraContainer.offsetWidth) + 'px';
            },
            navBarHeight() {
                return this.$refs.navBar.offsetHeight;
            },
            pageHeadHeight() {
                return this.$refs.pageHead.offsetHeight;
            },
            toggleDrawer() {
                this.isDrawerOpen = !this.isDrawerOpen;
                document.getElementsByTagName('html')[0].style.overflow = this.isDrawerOpen ? 'hidden' : 'unset';
            },
            closeDrawer() {
                this.isDrawerOpen = false;
                document.getElementsByTagName('html')[0].style.overflow = this.isDrawerOpen ? 'hidden' : 'unset';
            },
            toggleDarkMode() {
                this.isDarkMode = !this.isDarkMode;
                if (this.isDarkMode==true){
                    document.cookie = "night=1;path=/";
                    document.body.classList.add("night");
                } else {
                    document.cookie = "night=0;path=/";
                    document.body.classList.remove("night");
                }
            }
    },
    created() {
        window.addEventListener('scroll', this.handleScroll);
        window.addEventListener('resize', this.handleResize);
        window._nonDesktop = function () {
            let check = false;
            (function (a) {
                if (/(android|bb\d+|meego).+mobile|avantgo|bada\/|blackberry|blazer|compal|elaine|fennec|hiptop|iemobile|ip(hone|od)|iris|kindle|lge |maemo|midp|mmp|mobile.+firefox|netfront|opera m(ob|in)i|palm( os)?|phone|p(ixi|re)\/|plucker|pocket|psp|series(4|6)0|symbian|treo|up\.(browser|link)|vodafone|wap|windows ce|xda|xiino|android|ipad|playbook|silk/i.test(a) || /1207|6310|6590|3gso|4thp|50[1-6]i|770s|802s|a wa|abac|ac(er|oo|s\-)|ai(ko|rn)|al(av|ca|co)|amoi|an(ex|ny|yw)|aptu|ar(ch|go)|as(te|us)|attw|au(di|\-m|r |s )|avan|be(ck|ll|nq)|bi(lb|rd)|bl(ac|az)|br(e|v)w|bumb|bw\-(n|u)|c55\/|capi|ccwa|cdm\-|cell|chtm|cldc|cmd\-|co(mp|nd)|craw|da(it|ll|ng)|dbte|dc\-s|devi|dica|dmob|do(c|p)o|ds(12|\-d)|el(49|ai)|em(l2|ul)|er(ic|k0)|esl8|ez([4-7]0|os|wa|ze)|fetc|fly(\-|_)|g1 u|g560|gene|gf\-5|g\-mo|go(\.w|od)|gr(ad|un)|haie|hcit|hd\-(m|p|t)|hei\-|hi(pt|ta)|hp( i|ip)|hs\-c|ht(c(\-| |_|a|g|p|s|t)|tp)|hu(aw|tc)|i\-(20|go|ma)|i230|iac( |\-|\/)|ibro|idea|ig01|ikom|im1k|inno|ipaq|iris|ja(t|v)a|jbro|jemu|jigs|kddi|keji|kgt( |\/)|klon|kpt |kwc\-|kyo(c|k)|le(no|xi)|lg( g|\/(k|l|u)|50|54|\-[a-w])|libw|lynx|m1\-w|m3ga|m50\/|ma(te|ui|xo)|mc(01|21|ca)|m\-cr|me(rc|ri)|mi(o8|oa|ts)|mmef|mo(01|02|bi|de|do|t(\-| |o|v)|zz)|mt(50|p1|v )|mwbp|mywa|n10[0-2]|n20[2-3]|n30(0|2)|n50(0|2|5)|n7(0(0|1)|10)|ne((c|m)\-|on|tf|wf|wg|wt)|nok(6|i)|nzph|o2im|op(ti|wv)|oran|owg1|p800|pan(a|d|t)|pdxg|pg(13|\-([1-8]|c))|phil|pire|pl(ay|uc)|pn\-2|po(ck|rt|se)|prox|psio|pt\-g|qa\-a|qc(07|12|21|32|60|\-[2-7]|i\-)|qtek|r380|r600|raks|rim9|ro(ve|zo)|s55\/|sa(ge|ma|mm|ms|ny|va)|sc(01|h\-|oo|p\-)|sdk\/|se(c(\-|0|1)|47|mc|nd|ri)|sgh\-|shar|sie(\-|m)|sk\-0|sl(45|id)|sm(al|ar|b3|it|t5)|so(ft|ny)|sp(01|h\-|v\-|v )|sy(01|mb)|t2(18|50)|t6(00|10|18)|ta(gt|lk)|tcl\-|tdg\-|tel(i|m)|tim\-|t\-mo|to(pl|sh)|ts(70|m\-|m3|m5)|tx\-9|up(\.b|g1|si)|utst|v400|v750|veri|vi(rg|te)|vk(40|5[0-3]|\-v)|vm40|voda|vulc|vx(52|53|60|61|70|80|81|83|85|98)|w3c(\-| )|webc|whit|wi(g |nc|nw)|wmlb|wonu|x700|yas\-|your|zeto|zte\-/i.test(a.substr(0, 4))) check = true;
            })(navigator.userAgent || navigator.vendor || window.opera);
            return check;
        };
        
        var night = document.cookie.replace(/(?:(?:^|.*;\s*)night\s*\=\s*([^;]*).*$)|^.*$/, "$1");
        if (night==""){
            if (window.matchMedia && window.matchMedia('(prefers-color-scheme: dark)').matches) {
                
            }
        }else{
            
            if (night=="1") {
                this.toggleDarkMode();
            }
        }
    },
    mounted() {
        this.handleScroll();
        this.handleResize();
        this.mounted = true;

        
    },
    destroyed() {
        window.removeEventListener('scroll', this.handleScroll);
        window.removeEventListener('resize', this.handleResize);
    }
});
</script>

<script src="https://autumnc.github.io/js/journal.js"></script>
    </body>
</html>
