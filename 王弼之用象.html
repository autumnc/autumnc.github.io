<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<link rel="Stylesheet" type="text/css" href="style.css">
<title>王弼之用象</title>
<meta http-equiv="Content-Type" content="text/html; charset=utf-8">
</head>
<body>

<h1 id="toc_1">王弼之用象</h1>
<p>
　　王弼之注易非全然不用象也，无象则不成易也。王弼盖取最简之卦象也，取正象而不取偏象，正象如乾之象健，象天，艮之象止，象山，离之象明，象丽，象火之类。偏象则如离之象雉，巽之象木之类。正象盖卦之本义，偏象则杂而无章，多见于说卦传而难解，汉易多有取于此而无释义，久之则迷于象而不知义。辅嗣或有见于此而后做此释义变更。
</p>

<p>
　　辅嗣之注易不取卦变。盖仅取本卦及于此卦中释爻辞，无取之卦，不于卦变中释爻辞。此盖经学易之正途，即释义以卦爻辞本文为据，通辞义而不穿凿。卜筮易则异于是，卜者不变不卜，故重于卦变而轻于辞义，有甚者弃经而纯用卦变之说，愈演愈远，有见于象无见于辞。
</p>

</body>
</html>
