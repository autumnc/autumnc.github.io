<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2020-05-30 Sat 19:50 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>焦氏易诂</title>
<meta name="generator" content="Org mode" />
<link rel="stylesheet" type="text/css" href="/static/css/default.css" />
</head>
<body>
<div id="preamble" class="status">
<header>
    <nav>言窟</nav>
    <ul class="menu">
        <li><a href="/">Index</a></li>
        <li><a href="/html/Photo/index.html">Photo</a></li>
        <li><a href="/html/tech.html">Tech</a></li>
        <li><a href="/html/about.html">About</a></li>
    </ul>
</header>
</div>
<div id="content">

<div id="outline-container-orgd68d299" class="outline-2">
<h2 id="orgd68d299">焦氏易诂</h2>
<div class="outline-text-2" id="text-orgd68d299">
<hr />

<p>
2017-07-17 12:33:37
</p>

<p>
《渐之屯》云：“东山西山。”屯中爻艮山，震后天在东，故曰“东山”；上坎，坎西，故曰“西山”。
</p>

<p>
注：
</p>

<p>
先天後天混用？
</p>

<hr />

<p>
2017-07-24 00:28:12
</p>

<p>
盖对象者，阳与阴相对，阴与阳相对。阴阳既相对，即常往来流通，合而为一，不能分析。覆象者，艮反为震，震反为艮，兑反为巽，巽反为兑，正倒虽不同而体则一。半象者，杭辛斋云：基于卦位。震初位，艮三位；震起艮止，中自然离，故离兼艮震，离位二也。巽位在四，兑位在上；兑见巽伏，中自然坎，故坎兼兑巽，坎位五也。
</p>

<hr />

<p>
2017-07-28 00:06:14
</p>

<p>
然则阴阳二气，实不能分不能离，见阴即知阳。见阳即知阴。《易·彖》已如此。此由《易林》视本象与对象相通而推得之也。
</p>

<hr />

<p>
2017-07-28 00:08:36
</p>

<p>
茲《易林·剥之复》云：“班马还师。”复下震，震为马，上坤、互坤亦为马，故曰“班马”。又《观之既济》、《夬之否》皆有此词，皆以多马班列取象。
</p>

<hr />

<p>
2017-07-28 00:09:02
</p>

<p>
诚以屯下震、中爻坤、上坎皆有马象，马多而前后班列，故曰“班如”也。
</p>

<hr />

<p>
2017-07-28 00:10:19
</p>

<p>
屯之即鹿，实麋鹿之鹿，取象震也。
</p>

<hr />

<p>
2017-07-28 00:14:03
</p>

<p>
然则无虞者，言勿以鹿为微物而轻忽之，致空入林中而无所获也。
</p>

<hr />

<p>
2017-07-28 12:34:09
</p>

<p>
自焦氏以坤为水，为江河，此象确定后，凡《易》言利涉大川者，皆迎刃而解。
</p>

<hr />

<p>
2017-07-28 12:42:05
</p>

<p>
茲以坤为大川，需上坎，言阳往居坤中，得位，故利涉。
</p>

<hr />

<p>
2017-07-28 12:43:03
</p>

<p>
自《左氏》谓谦为谗，更以谗释明夷之有言，《易林》本之，遇两兑口、两震言相背或相对者，不谓为谗佞，即谓为争讼。
</p>

<hr />

<p>
2017-07-28 23:14:50
</p>

<p>
《彖》曰：“不利涉大川，入于渊也。”言阳来居坤中而在下，故曰“入渊”。渊者谓坤，不谓坎，入则谓阳入也。
</p>

<hr />

<p>
2017-07-28 23:17:25
</p>

<p>
兑为舌，两舌谓坎上下正反两兑也。以是推讼之有言，亦以坎上下两兑口相背；以其居初，阴微势弱，故曰“小有言”也。
</p>

<hr />

<p>
2017-07-28 23:20:05
</p>

<p>
先天坤居北，后天坎居北，水地合居，故曰“比”。比者，亲也，近也，和也，言水地合居一方，相亲近也。覆之则曰师。师，众也，言坎从坤居北，故势众也。皆合先后天象而立名。
</p>

<hr />

<p>
2017-07-28 23:29:09
</p>

<p>
小畜之反目，亦以两半离相对为反目。而震、巽者，离之上下也。震夫巽妻，故曰“夫妻反目”。
</p>

<hr />

<p>
2017-07-29 23:42:24
</p>

<p>
《易》既取象艮尾，而曰虎尾，则虎亦取象于艮也明矣。况谦三至五震，震为履，震上艮下，故曰“履虎尾”。若以坤为虎，则于象不合矣。
</p>

<hr />

<p>
2017-07-29 23:44:51
</p>

<p>
而既、未济实无艮、兑、震、巽四象，皆用半象也。以茲悟《履·六三》“眇能视，跛能履”，亦以二、三为半离、半震，故《象》曰“不足”。不足者，言离、震未全见也。
</p>

<hr />

<p>
2017-07-30 12:05:06
</p>

<p>
坤为河，二升五，正当坤水之中，故用以涉河，正所谓得尚于中行也
</p>

<hr />

<p>
2017-07-30 12:11:44
</p>

<p>
包巟为大川，亦指坤象。不遐遗者，言二五相距虽遐远，然二必升五，不以远而不升也。朋亡者，阴以阳为朋；亡者，往也，逃也。
</p>

<hr />

<p>
2017-07-30 12:12:25
</p>

<p>
言阳往居五，而为阴朋；五中位，即尚于中行也。
</p>

<hr />

<p>
2017-07-30 12:23:46
</p>

<p>
不戒以孚者，言四及五上皆有应与，不必戒备，自然孚于下也。孚于下，则二五相升降，无不当位也。自汉以来，因小畜有富以其邻之语，于是以不富以其邻五字连读，致《易》义晦涩不明。岂知以其邻意与下属也。
</p>

<hr />

<p>
2017-07-30 12:27:30
</p>

<p>
焦、京皆以复之“朋来无咎”为“崩来无咎”，因复震为反艮也，艮覆则山崩。
</p>

<hr />

<p>
2017-07-30 12:29:02
</p>

<p>
艮为城，艮倒则城覆矣。隍者，城下池。中爻兑泽象也。城覆，则城头正在泽中也。
</p>

<hr />

<p>
2017-07-30 12:33:46
</p>

<p>
阳遇阳，阴遇阴则窒；阳遇阴，阴遇阳则通，是《易林》之定例也。由是推之，《易》凡言“利有攸往”者，皆阳遇阴也，如《大畜·九三》是也；凡言“征凶”者，阳遇阳也，如《大壮·初九》是也。惟阴亦然，革六二前遇三阳，故曰“征吉”，曰“行有嘉”；《小畜·六四》上承二阳，则曰“有孚”，阴遇阳则通也。《颐·六二》曰“征凶”，《六五》“不可涉”，阴遇阴则阻也。
</p>

<hr />

<p>
2017-07-30 22:40:39
</p>

<p>
惟《易》之道，扶阳不扶阴。凡遇阴通之处，不尽谓吉，且恐其过盛以危阳。
</p>

<hr />

<p>
2017-07-30 22:56:02
</p>

<p>
。二阴为三阴所阻，故失四；三阴为二阴所隔，故失初。下震亦艮，上艮亦震，体同也，不分也。卦象来往反复，卦辞亦来往反复。
</p>

<hr />

<p>
2017-08-02 22:05:17
</p>

<p>
噬嗑三爻之昔肉，四爻之乾胏，五爻之乾肉，皆坎象也。
</p>

<hr />

<p>
2017-08-02 22:09:24
</p>

<p>
至于贯象，剥下有三坤，三鱼排叙而进，贯象自著。
</p>

<hr />

<p>
2017-08-02 22:12:42
</p>

<p>
焦氏亦读朋为崩，与京氏同也。汉人无读崩者，独焦读与京同，授受分明矣。
</p>

<hr />

<p>
2017-08-02 22:16:49
</p>

<p>
疾者，嫉也，患也，害也。坤为害，见于《系辞》，见于《孟氏逸象》。出入无疾者，言此一阳，入坤出震，得阴为朋友，阴阳之为朋友，自东汉以来无知者，皆以阴遇阴、阳遇阳为朋。近杭辛斋始谓阴以阳为朋，阳以阴为友，与《易林》暗合。
</p>

<hr />

<p>
2017-08-03 12:26:19
</p>

<p>
出震成乾则复；入巽成坤则姤。复则冬至，姤则夏至也。
</p>

<hr />

<p>
2017-08-03 12:27:17
</p>

<p>
复七日而反姤，姤七日而反复。复而姤，姤而复，循环不已。京房曰：“复者，六爻反复之称也。”复，一日临，二日泰，三日大壮，四日夬，五日乾，六日、七日则反姤；姤，一日遁，二日否，三日观，四日剥，五日坤，六日、七日则反复。共十四日，故复七日不能来复。故出入反复，皆兼复、姤言也。
</p>

<hr />

<p>
2017-08-03 12:29:35
</p>

<p>
余说《易》，向无汉、宋之分，然最咎辅嗣扫象，以从此人不知《易》为何物，避难就易，祛实蹈虚，至程伊川遂出其大无畏之精神，哆口谈空，皆辅嗣作之俑。然辅嗣扫象，辅嗣尚知象，故其注往往由象而生，能与《易林》合，故取之。
</p>

<hr />

<p>
2017-08-05 12:10:54
</p>

<p>
《史记·春申君传》作无望，言无所期望也。京房则以为大旱之卦，万物皆死，无所复望。《汉书·谷永传》，“处无妄之卦运”；《后汉书·崔骃传》，“值无妄之世”，亦皆义取无望。后马、郑皆从之。
</p>

<hr />

<p>
2017-08-05 12:14:44
</p>

<p>
物与无妄者，物咸失其所望。《京房易传》以为大旱之卦，百谷草木咸就枯槁，万物皆死，无所复望。京氏之解，无一字不从象生。艮为火，大离为火，震为百谷草木，而离为枯槁。无云而雷，继以巽风，故万物咸死。
</p>

<hr />

<p>
2017-08-05 12:17:48
</p>

<p>
乃至东汉，《易》象失传，虞翻等既不知艮火象，又不识大离象，诧大旱之说之无根，谓京氏及俗儒失之远矣。
</p>

<hr />

<p>
2017-08-07 22:40:53
</p>

<p>
震为言语，人知之；震为口舌，能饮食，或疑之。乃《易林·井之师》云：“长舌作凶。”是震亦为舌，与兑同，特形较长耳。
</p>

<hr />

<p>
2017-08-07 22:43:25
</p>

<p>
盖饮食者，人之所争，两口相对，争象尤著。争则怒，怒则斗；能节则争端息矣，故节饮食。
</p>

<hr />

<p>
2017-08-07 22:44:32
</p>

<p>
损象云：“君子以惩忿窒欲。”惩忿即慎言语，窒欲即节饮食。损二至上亦颐也，可互为注脚也。
</p>

<hr />

<p>
2017-08-07 22:48:39
</p>

<p>
《颐·初九》之“舍尔灵龟”，艮为龟，初九艮覆，故曰“舍尔灵龟”。与《巽·上九》之“丧斧”，《革·九四》之“改命”义同也，皆用覆也。
</p>

<hr />

<p>
2017-08-07 22:51:58
</p>

<p>
凡《易林》言枯者，无不属离。
</p>

<hr />

<p>
2017-08-07 22:53:56
</p>

<p>
离中虚故枯。乾为实、为金玉，虽老不枯也。
</p>
</div>
</div>
</div>
<div id="postamble" class="status">
<footer>
</footer>
</div>
</body>
</html>
