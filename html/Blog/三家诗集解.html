<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2020-05-30 Sat 19:50 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>&lrm;</title>
<meta name="generator" content="Org mode" />
<link rel="stylesheet" type="text/css" href="/static/css/default.css" />
</head>
<body>
<div id="preamble" class="status">
<header>
    <nav>言窟</nav>
    <ul class="menu">
        <li><a href="/">Index</a></li>
        <li><a href="/html/Photo/index.html">Photo</a></li>
        <li><a href="/html/tech.html">Tech</a></li>
        <li><a href="/html/about.html">About</a></li>
    </ul>
</header>
</div>
<div id="content">
<div id="table-of-contents">
<h2>Table of Contents</h2>
<div id="text-table-of-contents">
<ul>
<li><a href="#org043fcfb">1. 关雎义</a></li>
<li><a href="#orgdd42a72">2. 关雎一解</a></li>
<li><a href="#org34fe7a4">3. 关雎及其它</a></li>
<li><a href="#orgc69ac8e">4. 葛覃及其它</a></li>
<li><a href="#org391e5c1">5. 葛覃之归宁</a></li>
<li><a href="#orgc8949c4">6. 螽斯</a></li>
<li><a href="#org03359e3">7. 卷耳</a></li>
<li><a href="#org6289532">8. 桃夭</a></li>
<li><a href="#org40974de">9. 兔罝</a></li>
</ul>
</div>
</div>
<div id="outline-container-org043fcfb" class="outline-2">
<h2 id="org043fcfb"><span class="section-number-2">1</span> 关雎义</h2>
<div class="outline-text-2" id="text-1">
<p>
诗关雎篇，毛诗以为后妃之德，为王化之始。其所言后妃之德者：一则为幽闲后宫，与王情义至而有别，盖不淫于色者也，此“关关雎鸠”之义。二则为不妒，不妒者，伊毛诗所言为求贤也？求贤者，后妃为王求淑女也，此“寤寐求之”之义。幽闲可也，求贤则可商榷也。此直以后妃为掮客，甚为可笑也。观史上所谓“不妒”之掮客后妃者，鲜有善终者也，此受老毛之流毒而致误终身也。
依三家义言，此盖臣下刺上之诗也。盖康王之时，天子不早朝，淫于色而荒于政，臣下以求理想之后妃讽君上之失，盖理想之后妃者，幽闲于內，和好众匹，辅助王事而不淫于色者也。求之思之者，士子拟王意也，求思得此淑女以为王后妃也。所谓“参差荇菜，左右流之”者，于是时，后妃淫于色而荒于本分事，盖求择荇菜以成祭事乃后妃之事业，举此一事以该后妃之失也。士子寤寐忧思窈窕淑女以助王事业也。
按此义，似三家诗为长，毛诗之义盖合于天子之心意者也，故得以传之。三家诗之义必不为后世天子所好。
</p>
</div>
</div>

<div id="outline-container-orgdd42a72" class="outline-2">
<h2 id="orgdd42a72"><span class="section-number-2">2</span> 关雎一解</h2>
<div class="outline-text-2" id="text-2">
<p>
关雎之一义：礼记昏义曰：“古者妇人先嫁三月，祖庙未毁，教于公宫，祖庙既毁，教于宗室。教以妇德，妇言，妇容，妇功。教成祭之，牲用鱼，芼之以苹藻，所以成妇顺也。”荇菜与苹藻者，皆水生之菜，采之以为菹以供祭祀。按此，关雎所言或为重后妃之教欤？盖女之未嫁者为窈窕幽居者乎？既求之则需教以三月，关雎三言荇菜者，此义乎？一言以求，盖君子求淑女而定此婚事也，然虽定而需教以三月，故君子虽寤寐思此婚事，乃至辗转反侧，然需待女教而后能成事也。而言以采，盖淑女之教將成，君子仍平和待之，故琴瑟以友也。三言芼之者，女教已成，成此仪式，钟鼓而祭也。
此直所言，若依毛诗，盖该言后妃之教也，而非后妃之德也。盖人非生而为后妃者，需与王者婚聘以成也，既有婚聘，则需教之以成后妃也。此诗重教而非重德者也。要之，此诗亦不单为后妃言也，天下之窈窕淑女皆然也。
</p>
</div>
</div>

<div id="outline-container-org34fe7a4" class="outline-2">
<h2 id="org34fe7a4"><span class="section-number-2">3</span> 关雎及其它</h2>
<div class="outline-text-2" id="text-3">
<p>
今日读书，忽觉甚有必要记日记，一则练文字，改懒下笔之毛病，一则记片刻之所思，人生在世，倏忽万念，或有价值或无价值，少则片刻，多则四五日即如流水，逝之无辙迹。故可记之以备来日之参考。
近几日读三家诗，有些知识或值得参考：
</p>
<ul class="org-ul">
<li>先谦以为京氏易，尚书洪范五行，诗五始说等或有共同源头，此论可考。</li>
<li>关雎篇，毛诗以为后妃之德，三家诗皆以为刺，刺康王也，一家以为防微杜渐。</li>
</ul>
<p>
关训为通，关关为雎鸟情感之交通，训为拟声为后出之说。
</p>
<ul class="org-ul">
<li>窈窕非仅为好义，亦有后妃幽居内宫之义。窈训为幽深之义。</li>
<li>好逑三家诗为好仇，好训为和，仇为怨偶，谓淑女和后妃之怨，此亦一解，然与前君子不相连贯。</li>
<li>荇菜为葅可资祭祀。</li>
<li>左右训为佐佑，为助义，谓窈窕淑女以为佐助。</li>
<li>痦寐义实为不寐。</li>
<li>服训为事，谓思此事以致于不能寐也。</li>
</ul>
<p>
悠哉为悠，训为忧，求之不得心有忧戚也。
</p>
<ul class="org-ul">
<li>辗转三家诗为展转，展转反侧互训。</li>
<li>芼或训为择，然齐诗以为祭祀时荇菜覆三牲之上为芼，亦备一说。昏义中有此礼。</li>
<li>钟鼓乐之，韩诗为鼓钟乐之，以鼓为动词，即非钟鼓而为钟磬，为房中之乐，非祭祀之乐。</li>
</ul>
</div>
</div>

<div id="outline-container-orgc69ac8e" class="outline-2">
<h2 id="orgc69ac8e"><span class="section-number-2">4</span> 葛覃及其它</h2>
<div class="outline-text-2" id="text-4">
<p>
近两日学葛覃，葛覃所言，亦与女子婚仪相关。所谓“言告师氏，言告言归”即是女子为期三月之教也。
颇觉史学知识之不足，假以时日需补全，先秦至宋前历史皆当善加留意也。前学高僧传续高僧传而学无所得，一则学力不足，二则为正史知识不足也，此深可戒。
今日寻一书曰撒玛尔罕德金桃：唐代舶来品研究，应颇有趣。待阅读器到可供一阅。
</p>
</div>
</div>

<div id="outline-container-org391e5c1" class="outline-2">
<h2 id="org391e5c1"><span class="section-number-2">5</span> 葛覃之归宁</h2>
<div class="outline-text-2" id="text-5">
<p>
诗葛覃依服之所训不同有二解。依毛诗，训为整，则二段女子尚未出嫁，三段为女子学于师氏，师氏教浣衣汙私及归宁父母也，毛诗以为所言者后妃也。若依齐诗，则服训为本字，即女子采葛以为衣，君子服之而无厌倦也。按此说则二段女子已然出嫁，合于维叶莫莫之文，一段为不失时，二段女子出嫁以应成就之兴，三段为已出嫁之后，女师即为姆，依昏义公羊传知姆当随女往夫家，则此段所言即为此女收拾整洁自身，告别师氏，归宁父母也。按此，此诗所述当为大夫家婚事也，诸侯夫人不得归宁，惟自大夫妻岁一归宁耳。此说当胜于毛诗之说。
</p>
</div>
</div>

<div id="outline-container-orgc8949c4" class="outline-2">
<h2 id="orgc8949c4"><span class="section-number-2">6</span> 螽斯</h2>
<div class="outline-text-2" id="text-6">
<p>
美哉螽斯之贺也，子孙多且贤也，富贵之家，所患者，一无子嗣继承，二者多败儿，败儿甚于无儿，故有螽斯之作也。三段皆以螽斯羽起兴，即已含子孙众多之义。初言宜尔子孙振振兮，盖振振者，有为之象也；次言宜尔子孙绳绳兮，则绳绳者，戒慎之貌也；终言宜尔子孙蛰蛰兮，蛰蛰者，内心安静而能各得其所也。为人者，行事戒慎，外有为而内安静，庶几乎？有此子孙，能无福乎？美哉，螽斯之贺也。
</p>
</div>
</div>

<div id="outline-container-org03359e3" class="outline-2">
<h2 id="org03359e3"><span class="section-number-2">7</span> 卷耳</h2>
<div class="outline-text-2" id="text-7">
<p>
卷耳，访贤之诗也，初段伤不得贤人置彼周行也，若卷耳易得而不能顷筐也。后三段述骑马访贤之事也。虺頽，玄黄，瘏，痡盖谓事业之难也，然君子虽事难而终不弃，终段曰云何盱矣，盱者仰望也，君子仰望远途之艰难而不畏，可谓弘毅者也。沽酒而酌彼金罍，酌彼兕觥，盖非但用贤人也，友之也。维以不永伤，维以不永怀者，忧无贤友也，思之怀之，冀而友之也。
</p>
</div>
</div>

<div id="outline-container-org6289532" class="outline-2">
<h2 id="org6289532"><span class="section-number-2">8</span> 桃夭</h2>
<div class="outline-text-2" id="text-8">
<p>
诗桃夭三章，盖非同义相叠加者也，其所言同中有异乎？初章灼灼其华者，女色也，宜其室家者，或就夫言也，盖女子之灼灼明媚利于夫妇之和美也。二章有蕡且实者，或解为妇德，以为此女妇德盈于内也。有此妇德者善理于家室，故曰宜其家室。然此章亦可解为此女易有子嗣也，若桃之有花有实也。依此解则以为此女子有利于夫家之延嗣也。三章述桃叶之蓁蓁者，喻家族之昌盛也，盖此女非但能安夫身安己身，亦能安一家之人也。盖之子于归者，于婚礼之中女性而言，初章言夫之幸，二章言子孙之幸，三章言家族之幸。此诗或与樛木俱为婚礼之词，然立意略有偏差。
</p>
</div>
</div>

<div id="outline-container-org40974de" class="outline-2">
<h2 id="org40974de"><span class="section-number-2">9</span> 兔罝</h2>
<div class="outline-text-2" id="text-9">
<p>
兔罝三章，毛诗以为美，韩诗以为刺，然所述者本为一事，即殷纣之贤人退处山林，网禽兽而食之，文王举闳夭，泰颠于罝网之中。就此一事，依古意，则诗之所作者重在前事，即此二贤人不终事王朝而为公侯腹心，一则恶于此事故作此诗也，二则伤天下无道贤人无所施为也。依毛诗意，则采他国之诗系之召南之下，美文王之能得贤也。至于言此篇为后妃之化则全是附会。
肃肃者，安于贫贱而不殆于道，故能肃肃也。贤人所为者网兔也，低贱之事也，然为此低贱之事尚能肃肃，盖为道不殆，不自弃者也。
此篇之兴各有所本，初章以椓击兔罝比武夫之扞城也，以椓击示武勇也。次章以九达之道比此武夫能通达斡旋于诸国也，此章之好仇盖释为和好众怨之义也。终章以中林之隐蔽比此贤人内秀于中，名实如一，故能为公侯腹心之谋也。
如此贤人，武能定国，文能安邦，能德兼备，然终老山林，不得为用，天下之无道亦甚矣，良可叹也，终于资敌也，此文王之幸也。
</p>
</div>
</div>
</div>
<div id="postamble" class="status">
<footer>
</footer>
</div>
</body>
</html>
