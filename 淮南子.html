<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<link rel="Stylesheet" type="text/css" href="style.css">
<title>淮南子</title>
<meta http-equiv="Content-Type" content="text/html; charset=utf-8">
</head>
<body>

<p>
淮南子.EPUB
</p>

<hr />

<p>
2016-07-09 15:16:18
</p>

<p>
大丈夫恬然無思，澹然無慮，以天為蓋，以地為輿，四時為馬，陰陽為御，乘云陵霄，與造化者俱。縱志舒節，以馳大區。
</p>

<hr />

<p>
2016-07-09 15:20:56
</p>

<p>
夫鏡水之與形接也，不設智故，而方圓曲直弗能逃也。
</p>

<hr />

<p>
2016-07-09 15:25:12
</p>

<p>
故達于道者，不以人易天，外與物化，而內不失其情，至無而供其求，時騁而要其宿。小大修短，各有其具，萬物之至，騰踴肴亂而不失其數。
</p>

<hr />

<p>
2016-07-09 15:29:48
</p>

<p>
故體道者逸而不窮，任數者勞而無功。
</p>

<hr />

<p>
2016-07-09 17:21:14
</p>

<p>
所謂無為者，不先物為也；所謂無不為者，因物之所為。所謂無治者，不易自然也；所謂無不治者，因物之相然也。
</p>

<hr />

<p>
2016-07-09 17:22:16
</p>

<p>
萬物有所生，而獨知守其根；百事有所出，而獨知守其門。故窮無窮，極無極，照物而不眩，響應而不乏。此之謂天解。
</p>

<hr />

<p>
2016-07-09 18:14:16
</p>

<p>
所謂后者，非謂其底滯而不發，凝結而不流，貴其周于數而合于時也。
</p>

<hr />

<p>
2016-07-09 18:32:34
</p>

<p>
時之反側，間不容息，先之則太過，后之則不逮。
</p>

<hr />

<p>
2016-07-09 19:51:19
</p>

<p>
肅然應感，殷然反本，則淪于無形矣。所謂無形者，一之謂也。所謂一者，無匹合于天下者也。卓然獨立，塊然獨處，上通九天，下貫九野。員不中規，方不中矩。大渾而為一，棄累而無根。
</p>

<hr />

<p>
2016-07-09 23:06:24
</p>

<p>
夫喜怒者，道之邪也；憂悲者，德之失也；好憎者，心之過也；嗜欲者，性之累也。
</p>

<hr />

<p>
2016-07-09 23:11:02
</p>

<p>
古之人有居巖穴而神不遺者，末世有勢為萬乘而日憂悲者。由此觀之，圣亡乎治人，而在于得道；樂亡乎富貴，而在于德和。知大己而小天下，則幾于道矣。
</p>

<hr />

<p>
2016-07-09 23:12:12
</p>

<p>
吾所謂樂者，人得其得者也。夫得其得者，不以奢為榮，不以廉為悲，與陰俱閉，與陽俱開。
</p>

<hr />

<p>
2016-07-09 23:12:53
</p>

<p>
圣人不以身役物，不以欲滑和，是故其為歡不忻忻，其為悲不惙，萬方百變，消搖而無所定，吾獨慷慨遺物，而與道同出。
</p>

<hr />

<p>
2016-07-09 23:15:07
</p>

<p>
不以內樂外，而以外樂內。樂作而喜，曲終而悲。悲喜轉而相生，精神亂營，不得須臾平。
</p>

<hr />

<p>
2016-07-09 23:17:22
</p>

<p>
夫心者，五藏之主也，所以制使四支，流行血氣，馳騁于是非之境，而出入于百事之門戶者也。是故不得于心，而有經天下之氣，是猶無耳而欲調鐘鼓，無目而欲喜文章也。亦必不勝其任矣！
</p>

<hr />

<p>
2016-07-09 23:18:57
</p>

<p>
徹于心術之論，則嗜欲好憎外矣！是故無所喜而無所怒，無所樂而無所苦，萬物玄同也。無非無是，化育玄耀，生而如死。
</p>

<hr />

<p>
2016-07-09 23:19:39
</p>

<p>
夫天下者亦吾有也，吾亦天下之有也，天下之與我，豈有間哉！
</p>

<hr />

<p>
2016-07-09 23:19:53
</p>

<p>
吾所謂有天下者，非謂此也，自得而已。自得，則天下亦得我矣。
</p>

<hr />

<p>
2016-07-09 23:20:04
</p>

<p>
所謂自得者，全其身者也。全其身，則與道為一矣。
</p>

<hr />

<p>
2016-07-09 23:23:22
</p>

<p>
吾所謂得者，性命之情處其所安也。夫性命者，與形俱出其宗。形備而性命成，性命成而好憎生矣。
</p>

<hr />

<p>
2016-07-10 10:13:54
</p>

<p>
夫形者，生之舍也；氣者，生之充也；神者，生之制也。
</p>

<hr />

<p>
2016-07-10 10:19:50
</p>

<p>
故以神為主者，形從而利；以形為制者，神從而害。
</p>

<hr />

<p>
2016-07-10 11:18:18
</p>

<p>
所謂有始者，繁憤未發，萌兆牙蘗，未有形埒垠堮，無無蠕蠕，將欲生興而未成物類。
</p>

<hr />

<p>
2016-07-10 11:20:41
</p>

<p>
有未始有有始者，天氣始下，地氣始上，陰陽錯合，相與優游競暢于宇宙之間，被德含和，繽紛蘢蓯，欲與物接而未成兆朕。
</p>

<hr />

<p>
2016-07-10 11:30:28
</p>

<p>
有未始有夫未始有有始者，天含和而未降，地懷氣而未揚，虛無寂寞，蕭條霄雿，無有仿佛，氣遂而大通冥冥者也。
</p>

<hr />

<p>
2016-07-10 11:33:28
</p>

<p>
有未始有有無者，包裹天地，陶冶萬物，大通混冥，深閎廣大，不可為外，析豪剖芒，不可為內，無環堵之宇而生有無之根。
</p>

<hr />

<p>
2016-07-10 14:29:01
</p>

<p>
是故以道為竿，以德為綸，禮樂為鉤，仁義為餌，投之于江，浮之于海，萬物紛紛孰非其有。
</p>

<hr />

<p>
2016-07-10 16:29:50
</p>

<p>
是故圣人托其神于靈府，而歸于萬物之初。視于冥冥，聽于無聲。冥冥之中，獨見曉焉；寂漠之中，獨有照焉。
</p>

<hr />

<p>
2016-07-11 23:50:36
</p>

<p>
是故道散而為德，德溢而為仁義，仁義立而道德廢矣！
</p>

<hr />

<p>
2016-07-12 11:15:13
</p>

<p>
是故與其有天下也，不若有說也；與其有說也，不若尚羊物之終始也；而條達有無之際。
</p>

<hr />

<p>
2016-07-12 11:17:58
</p>

<p>
是故神者智之淵也，淵清則智明矣；智者心之府也，智公則心平矣。
</p>

<hr />

<p>
2016-07-12 16:50:30
</p>

<p>
古之圣人，其和愉寧靜，性也；其志得道行，命也。是故性遭命而后能行
</p>

<hr />

<p>
2016-07-13 14:35:24
</p>

<p>
人主之情，上通于天，故誅暴則多飄風，枉法令則多蟲螟，殺不辜則國赤地，令不收則多淫雨。
</p>

<hr />

<p>
2016-07-13 16:29:18
</p>

<p>
是故天不發其陰，則萬物不生；天不發其陽，則萬物不成。天圓地方，道在中央，日為德，月為刑，月歸而萬物死，日至而萬物生。
</p>

<hr />

<p>
2016-07-13 22:25:20
</p>

<p>
天神之貴者，莫貴于青龍，或曰天一，或曰太陰。太陰所居，不可背而可鄉。
</p>

<hr />

<p>
2016-07-14 08:48:03
</p>

<p>
何謂九州？東南神州曰農土，正南次州曰沃土，西南戎州曰滔土，正西弇州曰并土，正中冀州曰中土，西北臺州曰肥土，正北泲州曰成土，東北薄州曰隱土，正東陽州曰申土。
</p>

<hr />

<p>
2016-07-15 17:10:17
</p>

<p>
古未有天地之時，惟像無形，窈窈冥冥，芒芠漠閔，澒濛鴻洞，莫知其門。有二神混生，經天營地，孔乎莫知其所終極，滔乎莫知其所止息，于是乃別為陰陽，離為八極，剛柔相成，萬物乃形，煩氣為蟲，精氣為人。
</p>

<hr />

<p>
2016-07-15 17:11:43
</p>

<p>
精神，天之有也；而骨骸者，地之有也。精神入其門，而骨骸反其根，我尚何存？
</p>

<hr />

<p>
2016-07-15 17:13:51
</p>

<p>
夫靜漠者，神明之定也；虛無者，道之所居也。是故或求之于外者，失之于內；有守之于內者，失之于外。譬猶本與末也，從本引之，千枝萬葉，莫不隨也。
</p>

<hr />

<p>
2016-07-15 17:14:33
</p>

<p>
夫精神者，所受于天也；而形體者，所稟于地也。
</p>

<hr />

<p>
2016-07-15 17:16:12
</p>

<p>
故膽為云，肺為氣，肝為風，腎為雨，脾為雷，以與天地相參也，而心為之主。
</p>

<hr />

<p>
2016-07-15 17:16:45
</p>

<p>
夫天地之道，至纮以大，尚猶節其章光，愛其神明，人之耳目曷能久熏勞而不息乎？
</p>

<hr />

<p>
2016-07-15 17:17:07
</p>

<p>
夫血氣能專于五藏而不外越，則胸腹充而嗜欲省矣；
</p>

<hr />

<p>
2016-07-15 17:25:33
</p>

<p>
譬吾處于天下也，亦為一物矣，不識天下之以我備其物與？且惟無我而物無不備者乎？然則我亦物也，物亦物也，物之與物也，又何以相物也？
</p>

<hr />

<p>
2016-07-15 17:29:47
</p>

<p>
其生也，天行；其死也，物化。靜則與陰俱閉，動則與陽俱開。精神澹然無極，不與物散，而天下自服。
</p>

<hr />

<p>
2016-07-15 17:30:44
</p>

<p>
形勞而不休則蹶，精用而不已則竭。
</p>

<hr />

<p>
2016-07-16 15:42:44
</p>

<p>
今夫儒者不本其所以欲，而禁其所欲；不原其所以樂，而閉其所樂。是猶決江河之源，而障之以手也。
</p>

<hr />

<p>
2016-07-16 18:11:17
</p>

<p>
天地之合和，陰陽之陶化萬物，皆乘人氣者也。是故上下離心，氣乃上蒸，君臣不和，五谷不為。
</p>

<hr />

<p>
2016-07-16 18:11:55
</p>

<p>
是故春肅秋榮，冬雷夏霜，皆賊氣之所生。
</p>

<hr />

<p>
2016-07-16 18:12:26
</p>

<p>
天地宇宙，一人之身也；六合之內，一人之制也。
</p>

<hr />

<p>
2016-07-16 18:14:49
</p>

<p>
逮至衰世，人眾財寡，事力勞而養不足，于是忿爭生，是以貴仁。仁鄙不齊，比周朋黨，設詐谞，懷機械巧故之心，而信失矣，是以貴義。陰陽之情，莫不有血氣之感，男女群居雜處而無別，是以貴禮。性命之情，淫而相脅，以不得已則不和，是以貴樂。是故仁義禮樂者，可以救敗，而非通治之至也。
</p>

<hr />

<p>
2016-07-16 20:12:42
</p>

<p>
隨自然之性而緣不得已之化，洞然無為而天下自和，憺然無欲而民自樸，無衤幾祥而民不夭，不忿爭而養足，兼包海內，澤及后世，不知為之者誰何。
</p>

<hr />

<p>
2016-07-17 09:14:21
</p>

<p>
帝者，體太一；王者，法陰陽；霸者，則四時，君者，用六律。
</p>

<hr />

<p>
2016-07-17 09:44:13
</p>

<p>
精泄于目，則其視明；在于耳，則其聽聰；留于口，則其言當；集于心，則其慮通。故閉四關則身無患，百節莫苑，莫死莫生，莫虛莫盈，是謂真人。
</p>

<hr />

<p>
2016-07-17 12:05:59
</p>

<p>
故兵者，所以討暴，非所以為暴也；樂者，所以致和，非所以為淫也；喪者，所以盡哀，非所以為偽也。
</p>

<hr />

<p>
2016-07-17 12:06:18
</p>

<p>
故事親有道矣，而愛為務；朝廷有容矣，而敬為上；處喪有禮矣，而哀為主；用兵有術矣，而義為本。本立而道行，本傷而道廢。
</p>

<hr />

<p>
2016-07-17 12:20:45
</p>

<p>
夫目妄視則淫，耳妄聽則惑，口妄言則亂。夫三關者，不可不慎守也。
</p>

<hr />

<p>
2016-07-17 12:35:14
</p>

<p>
故不言之令，不視之見，此伏犠、神農之所以為師也。
</p>

<hr />

<p>
2016-07-17 14:24:05
</p>

<p>
為惠者生奸，而為暴者生亂。奸亂之俗，亡國之風。
</p>

<hr />

<p>
2016-07-17 14:39:52
</p>

<p>
堯為匹夫，不能仁化一里，桀在上位，令行禁止。由此觀之，賢不足以為治，而勢可以易俗明矣。
</p>

<hr />

<p>
2016-07-17 15:44:36
</p>

<p>
法生于義，義生于眾適，眾適合于人心，此治之要也。故通于本者不亂于末，睹于要者不惑于詳。法者非天墮，非地生，發于人間，而反以自正。是故有諸己不非諸人，無諸己不求諸人。
</p>

<hr />

<p>
2016-07-18 09:51:12
</p>

<p>
凡人之論，心欲小而志欲大，智欲員而行欲方，能欲多而事欲鮮。
</p>

<hr />

<p>
2016-07-18 09:53:41
</p>

<p>
心小者，禁于微也；志大者，無不懷也；智員者，無不知也；行方者，有不為也；能多者，無不治也；事鮮者，約所持也。
</p>

<hr />

<p>
2016-07-19 11:15:41
</p>

<p>
同言而民信，信在言前也；同令而民化，誠在令外也。圣人在上，民遷而化，情以先之也。動于上不應于下者，情與令殊也。
</p>

<hr />

<p>
2016-07-19 11:19:56
</p>

<p>
子之死父也，臣之死君也，世有行之者矣，非出死以要名也，恩心之藏于中，而不能違其難也。
</p>

<hr />

<p>
2016-07-19 12:14:28
</p>

<p>
兩心不可以得一人，一心可以得百人。
</p>

<hr />

<p>
2016-07-19 12:17:42
</p>

<p>
故世治則以義衛身，世亂則以身衛義。死之日，行之終也，故君子慎一用之。
</p>

<hr />

<p>
2016-07-19 12:24:35
</p>

<p>
文者，所以接物也，情系于中而欲發外者也。以文滅情，則失情；以情滅文，則失文。
</p>

<hr />

<p>
2016-07-19 14:48:16
</p>

<p>
終身為善，非天不行；終身為不善，非天不亡。故善否，我也；禍福，非我也。故君子順其在己者而已矣。性者，所受于天也；命者，所遭于時也。有其材，不遇其世，天也。
</p>

<hr />

<p>
2016-07-19 16:13:02
</p>

<p>
義載乎宜之謂君子，宜遺乎義之謂小人。
</p>

<hr />

<p>
2016-07-20 09:15:52
</p>

<p>
原人之性，蕪濊而不得清明者，物或堁之也。
</p>

<hr />

<p>
2016-07-20 09:17:19
</p>

<p>
人之性無邪，久湛于俗則易，易而忘本，合于若性。
</p>

<hr />

<p>
2016-07-20 09:18:31
</p>

<p>
人性欲平，嗜欲害之，惟圣人能遺物而反己。
</p>

<hr />

<p>
2016-07-20 09:17:59
</p>

<p>
夫乘舟而惑者，不知東西，見斗極則寤矣。夫性，亦人之斗極也。有以自見也，則不失物之情；無以自見，則動而惑營。
</p>

<hr />

<p>
2016-07-20 12:20:38
</p>

<p>
聽失于誹譽，而目淫于采色，而欲得事正，則難矣。
</p>

<hr />

<p>
2016-07-20 12:30:53
</p>

<p>
夫載哀者聞歌聲而泣，載樂者見哭者而笑。哀可樂者，笑可哀者，載使然也。是故貴虛。
</p>

<hr />

<p>
2016-07-20 13:27:33
</p>

<p>
禮豐不足以效愛，而誠心可以懷遠。
</p>

<hr />

<p>
2016-07-20 14:34:09
</p>

<p>
禮者，實之文也；仁者，恩之效也。
</p>

<hr />

<p>
2016-07-20 14:39:37
</p>

<p>
義者，循理而行宜也；禮者，體情制文者也。義者宜也，禮者體也。
</p>

<hr />

<p>
2016-07-20 14:51:09
</p>

<p>
是故不法其已成之法，而法其所以為法。所以為法者，與化推移者也。
</p>

<hr />

<p>
2016-07-20 16:30:01
</p>

<p>
由是觀之，人材不足專恃，而道術可公行也。
</p>

<hr />

<p>
2016-07-23 01:48:04
</p>

<p>
知法治所由生，則應時而變；不知法治之源，雖循古，終亂。
</p>

<hr />

<p>
2016-07-23 12:49:34
</p>

<p>
是故圣人以文交于世，而以實從事于宜，不結于一跡之途，凝滯而不化。
</p>

<hr />

<p>
2016-07-23 16:06:17
</p>

<p>
故論人之道，貴則觀其所舉，富則觀其所施，窮則觀其所不受，賤則觀其所不為，貧則觀其所不取。
</p>

<hr />

<p>
2016-07-23 18:30:02
</p>

<p>
洞同天地，渾沌為樸，未造而成物，謂之太一。同出于一，所為各異，有鳥、有魚、有獸，謂之分物。方以類別，物以群分，性命不同，皆形于有。隔而不通，分而為萬物，莫能及宗，故動而謂之生，死而謂之窮。皆為物矣，非不物而物物者也，物物者亡乎萬物之中。
</p>

<hr />

<p>
2016-07-23 18:30:35
</p>

<p>
真人者，未始分于太一者也。
</p>

<hr />

<p>
2016-07-23 23:48:45
</p>

<p>
故通性之情者，不務性之所無以為；通命之情者，不憂命之所無奈何；通于道者，物莫不足滑其調。
</p>

<hr />

<p>
2016-07-23 23:52:13
</p>

<p>
原天命，治心術，理好憎，適情性，則治道通矣。
</p>

<hr />

<p>
2016-07-23 23:54:15
</p>

<p>
去載則虛，虛則平。平者，道之素也；虛者，道之舍也。
</p>

<hr />

<p>
2016-07-24 09:53:54
</p>

<p>
名與道不兩明，人受名則道不用，道勝人則名息矣。
</p>

<hr />

<p>
2016-07-24 10:01:48
</p>

<p>
外交而為援，事大而為安，不若內治而待時。
</p>

<hr />

<p>
2016-07-24 10:24:58
</p>

<p>
內便于性，外合于義，循理而動，不系于物者，正氣也。重于滋味，淫于聲色，發于喜怒，不顧后患者，邪氣也。
</p>

<hr />

<p>
2016-07-24 12:22:10
</p>

<p>
天下可得而不可取也，霸王可受而不可求也。
</p>

<hr />

<p>
2016-07-24 12:24:32
</p>

<p>
圣人內藏，不為物先倡，事來而制，物至而應。
</p>

<hr />

<p>
2016-07-25 17:20:45
</p>

<p>
視之無形，聽之無聲，謂之幽冥。幽冥者，所以喻道，而非道也。
</p>

<hr />

<p>
2016-07-25 17:42:09
</p>

<p>
六畜生多耳目者不詳，讖書著之。
</p>

<hr />

<p>
2016-07-26 16:43:36
</p>

<p>
揚子見逵路而哭之，為其可以南，可以北；墨子見練絲而泣之，為其可以黃，可以黑。
</p>

<hr />

<p>
2016-07-26 17:00:21
</p>

<p>
發一端，散無竟，周八極，總一管，謂之心。見本而知末，觀指而睹歸，執一而應萬，握要而治詳，謂之術。
</p>

<hr />

<p>
2016-07-26 17:01:43
</p>

<p>
居知所為，行知所之，事智所秉，動知所由，謂之道。
</p>

<hr />

<p>
2016-07-28 15:44:50
</p>

<p>
故精誠感于內，形氣動于天，則景星見，黃龍下，祥鳳至，醴泉出，嘉谷生，河不滿溢，海不溶波。故《詩》云：“懷柔百神，及河嶠岳。”逆天暴物，則日月薄蝕，五星失行，四時干乖，晝冥宵光，山崩川涸，冬雷夏霜。《詩》曰：“正月繁霜，我心憂傷。”天之與人，有以相通也。
</p>

<hr />

<p>
2016-07-28 15:53:27
</p>

<p>
故國危亡而天文變，世惑亂而虹霓見，萬物有以相連，精祲有以相蕩也。
</p>

<hr />

<p>
2016-07-28 16:39:10
</p>

<p>
故先王之制法也，因民之所好而為之節文者也。因其好色而制婚姻之禮，故男女有別；因其喜音而正《雅》、《頌》之聲，故風俗不流；因其寧家室、樂妻子，教之以順，故父子有親；因其喜朋友而教之以悌，故長幼有序。然后修朝聘以明貴賤，饗飲習射以明長幼，時搜振旅以習用兵也，入學庠序以修人倫。此皆人之所有于性，而圣人之所匠成也。
</p>

<hr />

<p>
2016-07-28 20:07:02
</p>

<p>
故舉天下之高，以為三公；一國之高，以為九卿；一縣之高，以為二十七大夫；一鄉之高，以為八十一元士。故智過萬人者謂之英，千人者謂之俊，百人者謂之豪，十人者謂之杰。
</p>

<hr />

<p>
2016-07-28 20:21:45
</p>

<p>
故心者，身之本也；身者，國之本也。未有得己而失人者也，未有失己而得人者也。
</p>

</body>
</html>
