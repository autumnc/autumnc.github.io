<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2020-05-15 Fri 10:23 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>中国制度史</title>
<meta name="generator" content="Org mode" />
<link rel="stylesheet" type="text/css" href="/static/css/default.css" />
</head>
<body>
<div id="preamble" class="status">
<header>
    <nav>言窟</nav>
    <ul class="menu">
        <li><a href="/">Index</a></li>
        <li><a href="/Photo/index.html">Photo</a></li>
        <li><a href="https://github.com/autumnc">Git</a></li>
        <li><a href="/about.html">About</a></li>
    </ul>
</header>
</div>
<div id="content">

<div id="outline-container-orgd1b5fe3" class="outline-2">
<h2 id="orgd1b5fe3">中国制度史</h2>
<div class="outline-text-2" id="text-orgd1b5fe3">
<hr />

<p>
2017-03-25 12:33:04
</p>

<p>
然则官字古义与今不同，今所谓官，皆为政事所自出，古则政出于朝，官特为庋藏之处，与府库同耳。盖古者政简，不须分司而理，故可合谋之于朝。后世政治日繁，势须分职，而特设之机关遂多，各机关必皆有文书，故遂以藏文书之处之名名之也。
</p>

<hr />

<p>
2017-03-25 12:33:30
</p>

<p>
然则司政令者不居官，居官者不司政令，故官在古代不尊，所尊者为爵。
</p>

<hr />

<p>
2017-03-25 12:34:00
</p>

<p>
《檀弓》谓士之有诔，自县贲父始。诔所以作谥，明古者大夫有谥，士无谥。生无爵，则死无谥，明大夫为爵，士不为爵也。
</p>

<hr />

<p>
2017-03-25 12:32:37
</p>

<p>
则任事十年，乃得为大夫矣，所谓“任官然后爵之”也。
</p>

<hr />

<p>
2017-03-25 12:35:31
</p>

<p>
禄指土田言，故代耕所廪，不为禄也。
</p>

<hr />

<p>
2017-03-25 12:35:25
</p>

<p>
坐于上为有位，立于下为无位，必爵为大夫，然后有田，则所谓位定然后禄之也。
</p>

<hr />

<p>
2017-03-25 12:42:09
</p>

<p>
三公之职，诸书皆云司马、司徒、司空。
</p>

<hr />

<p>
2017-03-25 12:43:34
</p>

<p>
古文家谓天子立三公，曰太师、太傅、太保，与王同职。又立三少以为之二，曰少师、少傅、少保，是为三孤。冢宰、司徒、宗伯、司马、司寇、司空，是为六卿（古《周礼》说见《五经异义》。
</p>

<hr />

<p>
2017-03-25 12:44:47
</p>

<p>
撰《周官》者盖杂取古代制度纂辑之，而未计及其不相合。汉武谓为渎乱不验之书，良有以也。
</p>

<hr />

<p>
2017-03-25 13:00:17
</p>

<p>
古官因事而名，司其事者即可称之，不关体制也。如司徒、司马为王国之官，然《檀弓》云：“孟献子之丧，司徒旅归四布。”《左》昭二十五年“叔孙氏之司马鬷戾”，是大夫家亦有司徒、司马也。大夫家亦有宰，但不称冢宰而已
</p>

<hr />

<p>
2017-03-25 13:03:25
</p>

<p>
今文家云：“古八家而为邻，三邻而为朋，三朋而为里，五里而为邑，十邑而为都，十都而为师，州十有二师焉。”（《尚书•大传》）又曰：“一里八十户，八家共一巷。”（《公羊》宣十五年《解诂》）与井田之制相合。古文则乡以五家为比，比有长；五比为闾，闾有胥；四闾为族，族有师；五族为党，党有正；五党为州，州有长；五州为乡，乡有大夫。遂以五家为邻，邻有长；五邻为里，里有宰；四里为酂，酂有长；五酂为鄙，鄙有师；五鄙为县，县有正；五县为遂，遂有大夫（《周官》。
</p>

<hr />

<p>
2017-03-25 13:07:01
</p>

<p>
疑古代国中之人充兵，用什伍之制，野外之人为农，依井田编制也
</p>

<hr />

<p>
2017-03-25 17:41:01
</p>

<p>
爵禄内官与外诸侯无异，所异者世袭与不世袭耳。然其后内官亦多世袭，则事实为之，而非法本如此也
</p>

<hr />

<p>
2017-03-25 17:50:17
</p>

<p>
秦制掌丞天子，助理万机者为丞相（秦有左右，高帝即位，置一丞相。十一年，更名相国。孝惠、高后时，置左右丞相。文帝二年，复为一丞相）。丞相之二为御史大夫。主兵者曰太尉，汉初仍之，哀帝时乃改太尉为司马，丞相为司徒，御史大夫为司空，其议建自何武，盖行今文经说也（后汉同，唯改大司马为太尉）。
</p>

<hr />

<p>
2017-03-25 22:59:44
</p>

<p>
汉世自改三公之后，权转移于尚书。而曹操欲揽大权，仍废三公而置丞相，可见总揆之职，不宜分立案司，而事之克举与否，初不系设司之多寡矣）。
</p>

<hr />

<p>
2017-03-25 23:30:35
</p>

<p>
奉常（秦官。掌宗庙礼仪。景帝中六年，更名太常）、郎中令（秦官。掌宫、殿、掖门户。武帝更名光禄勋）、卫尉（秦官。掌宫门卫屯兵）、太仆（秦官。掌舆马）、廷尉（秦官。掌刑辟。景帝哀帝皆尝改为大理，旋复故）、典客、宗正、治粟内史、少府，皆中央政府分理众事之官，汉以为九卿，分属三公（奉常、郎中令、卫尉，太尉所部。太仆、廷尉、大鸿胪，司徒所部。宗正、大司农、少府，司空所部。此亦取应经说而已，无他义）。又有将作少府（秦官。掌治宫室。景帝更名将作大匠）、典属国（秦官。掌蛮夷降者。成帝省并大鸿胪）、水衡都尉（武帝置掌上林苑，后汉省）、大子太傅、少傅、詹事（秦官。掌皇后、太子家。成帝省，并属大长秋）、长信詹事（掌皇太后家。景帝更名长信少府，平帝更名长乐少府）、将行（秦官。景帝中六年，更名大长秋。或用中人，或用士人）等。
</p>

<hr />

<p>
2017-03-25 23:39:13
</p>

<p>
武官通称尉。太尉、卫尉外，有中尉（秦官。掌徼循京师。武帝更名执金吾）、护军都尉（秦官。武帝元狩四年，属大司马。成帝绥和元年，居大司马府，比司直。哀帝元寿元年，更名司寇。平帝元始元年，更名护军。按：高帝以陈平为护军中尉，即此官，主护诸将，故人谗平受诸将金，多者得善处，少者得恶处也。魏晋以后为护军将军，主武官选）、司隶校尉（武帝征和四年初置。持节，从中都官徒千二百人，捕巫蛊，督大奸猾。后罢其兵，察三辅、三河、弘农。哀帝属大司空，比司直。后汉时领州一，郡七，比刺史）、城门校尉（掌京师城门屯兵）。
</p>

<hr />

<p>
2017-03-25 23:39:54
</p>

<p>
其西域都护，则为加官。
</p>

<hr />

<p>
2017-03-25 23:43:55
</p>

<p>
内史，秦官，掌治京师。后分置左右。武帝更右内史曰京兆尹，左内史曰左冯翊。又改都尉（主爵中尉，秦官，掌列侯。景帝中六年，更名都尉）为右扶风，治内史右地（列侯更属大鸿胪），是为三辅。
</p>

<hr />

<p>
2017-03-26 07:03:10
</p>

<p>
外官分郡县两级。县（列侯所食县曰国。皇太后、皇后、公主所食曰邑。蛮夷曰道）万户以上曰令（秩千石至六百石），减万户曰长（秩五百石至三百石），皆有丞、尉（秩四百石至二百石，是为长吏。百石以下，有斗食、佐史之秩，是为少吏。
</p>

<hr />

<p>
2017-03-26 09:34:51
</p>

<p>
郡守汉景帝更名太守（秩二千石），有丞。边郡又有长史，掌兵马（秩皆六百石）。郡尉景帝更名都尉，掌佐守，典武职甲卒（秩比二千石）。亦有丞（秩六百石）。
</p>

<hr />

<p>
2017-03-26 09:39:04
</p>

<p>
诏书旧典，刺史班宣，周行郡国，省察治状，黜陟能否，断理冤狱，以六条问事，非条所问，即不省。一条：强宗豪右，田宅逾制，以强陵［凌］弱，以众暴寡。二条：二千石不奉诏书，遵承典制，倍［背］公向私，旁诏守利，侵渔百姓，聚敛为奸。三条：二千石不恤疑狱，风厉杀人，怒则任刑，喜则任赏，烦扰苛暴，剥戮黎元，为百姓所疾。山崩石裂，妖祥讹言。四条：二千石选署不平，苟阿所爱，蔽贤宠顽。五条：二千石子弟，怙恃荣势，请托所监。六条：二千石违公下比，阿附豪强，通行货赂，割损正令。
</p>

<hr />

<p>
2017-03-26 09:44:52
</p>

<p>
汉季以来，刺史总统诸郡赋政于外，非复曩时司察之任而已。
</p>

<hr />

<p>
2017-03-26 09:47:44
</p>

<p>
顾亭林谓“自古迄今，小官多者其世盛，大官多者其世衰”。其言殊有至理。
</p>

<hr />

<p>
2017-03-26 13:44:23
</p>

<p>
汉初，封建体制崇隆，诸侯王皆得自治其国，有太傅以辅，二内史以治国民，中尉掌武职，丞相统众官。群卿大夫都官如汉朝，国家唯为置丞相。其御史大夫以下，皆自置之。景帝中五年，乃令诸侯王不得复治国，天子为置吏，改丞相曰相，诸官或省或减，其员皆朝廷为署，不得自置。成帝绥和元年省内史，令相治民，如郡太守，中尉如都尉，自此郡之与国，徒异其名而已
</p>

<hr />

<p>
2017-03-26 13:46:10
</p>

<p>
秦汉去古未远，故古代设治繁密之意，犹有存者。
</p>

<hr />

<p>
2017-03-26 13:47:44
</p>

<p>
大率十里一亭，亭有长。十亭一乡，乡有三老、有秩、啬夫、游徼。三老掌教化。啬夫职听讼，收赋税。游徼徼循禁贼盗。县大率方百里，其民稠则减，稀则旷，乡、亭亦如之，皆秦制也。
</p>

<hr />

<p>
2017-03-26 13:54:52
</p>

<p>
汉世宰相权重而体制亦崇
</p>

<hr />

<p>
2017-03-26 13:55:05
</p>

<p>
自东汉以后，其权乃移于尚书。魏晋以后，又移于中书。唐宋以后，又移于其门下。
</p>

<hr />

<p>
2017-03-26 13:58:40
</p>

<p>
成帝建始四年，罢中书宦官，置尚书员五人，分主内外官、庶人上书、外国刑狱之事（师古曰：“《汉旧仪》云：尚书四人为四曹：常侍尚书，主丞相御史事。二千石尚书，主刺史二千石事。户曹尚书，主庶人上书事。主客尚书，主外国事。成帝置五人，有三公曹，主断狱事。”）。其后增置日多，分曹亦日广，而三公之权遂潜移于其手焉。
</p>

<hr />

<p>
2017-03-26 13:59:23
</p>

<p>
中书者，魏武帝为魏王，置秘书令，典尚书奏事。文帝改为中书，置监、令，以孙资、刘放为之。
</p>

<hr />

<p>
2017-03-26 14:02:23
</p>

<p>
晋荀勖自中书监迁尚书令，或贺之。勖怒曰：“夺我凰皇池，诸公何贺焉？”可见是时中书较尚书为亲
</p>

<hr />

<p>
2017-03-26 14:02:15
</p>

<p>
侍中在汉为加官，初以名儒为之，其后贵戚子弟或滥其职。宋文帝与大臣不相中，信荆州王府旧僚，皆置之侍中。自此侍中又较中书为亲。
</p>

<hr />

<p>
2017-03-26 15:18:54
</p>

<p>
唐太宗尝为尚书令，其后臣下避不敢当，故唐尚书省以仆射为长官。
</p>

<hr />

<p>
2017-03-26 16:06:36
</p>

<p>
魏文帝改秘书为中书，置监、令及通事郎。晋改通事郎为中书侍郎，江左命舍人通事谓之通事舍人。元魏亦置监、令、侍郎、舍人，别为省，领于中书。隋改中书省曰内史省，废监，置令二舍人，不别为省。唐仍曰中书。
</p>

<hr />

<p>
2017-03-26 16:10:58
</p>

<p>
三省之职，中书主取旨，门下司封驳，尚书承而行之，然其后仍合议于政事堂。
</p>

<hr />

<p>
2017-03-26 16:24:30
</p>

<p>
汉世宰相，于事无所不统。其佐之为治者，当属曹掾。丞相曹掾不可考。三公曹掾分职甚详，疑本因丞相之旧也
</p>

<hr />

<p>
2017-03-26 16:24:40
</p>

<p>
自尚书列曹分综庶务，而宰相遂无实权。东汉以后，揽重权者必录尚书事。丞相则自魏以后不复置，其有之，则人臣篡夺之阶也。三公亦无实权，然开府分曹，旧规犹在。至隋唐而公、孤等官，乃无复官属，徒以处位望隆重之人而已
</p>

<hr />

<p>
2017-03-26 16:28:36
</p>

<p>
秦御史大夫本有两丞。一为中丞，外督部刺史，内领侍御史，受公卿奏事，举劾案章。汉因之。
</p>

<hr />

<p>
2017-03-26 17:51:36
</p>

<p>
唐有大夫一人，中丞三人为之二，所属分三院：曰台院，侍御史隶焉；曰殿院，殿中侍御史隶焉；曰察院，监察御史隶焉。
</p>

<hr />

<p>
2017-03-26 17:55:55
</p>

<p>
后汉将军比公者四，第一大将军，次骠骑将军，次车骑将军，次卫将军。大将军之职，大抵外戚居之。
</p>

<hr />

<p>
2017-03-26 23:46:30
</p>

<p>
晋武既定天下，罢州牧，省刺史兵，令专监察之事，如两汉
</p>

<hr />

<p>
2017-03-26 23:52:43
</p>

<p>
及晋受禅，都督诸军为上，监诸军次之，督诸军为下；使持节为上，持节次之，假节为下。使持节得杀二千石以下；持节杀无官位人，若军事，得与使持节同；假节惟军事得杀犯军令者。江左以来，都督中外尤重，惟王导等权重者乃居之。
</p>

<hr />

<p>
2017-03-27 00:20:24
</p>

<p>
宋置中书于禁中，号为政事堂（尚书、门下并列于）。宰相曰同平章事，无常员（有二人，则分日知印）。次相曰参知政事。盖沿唐三省长官不以授人，而名虽分立，实仍合议于政事堂之旧也。
</p>

<hr />

<p>
2017-03-27 00:20:56
</p>

<p>
唐中叶后户部不能尽筦天下之财，财利分在度支、盐铁，而枢密自五代以来为主兵之官故也。
</p>

<hr />

<p>
2017-03-27 12:29:35
</p>

<p>
元丰之制，以中书、门下、尚书三省为相职，侍中、中书令、尚书令以官高不除。又以尚书令之贰左、右仆射为宰相，左兼门下侍郎，以行侍中，右兼中书侍郎，以行中书令之职，左右丞贰之。
</p>

<hr />

<p>
2017-03-27 12:52:58
</p>

<p>
宋初，兵事归枢密院。元丰还其职于兵部，然仍留枢密为本兵之职，略如今之参谋部也。宋初，兵财两权皆非宰相所有，南渡后，宰相始有兼枢密使者（始于绍兴七年张浚）。特用兵时然，兵罢则免。
</p>
</div>
</div>
</div>
<div id="postamble" class="status">
<footer>
</footer>
</div>
</body>
</html>
