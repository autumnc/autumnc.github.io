<!DOCTYPE html>
<html lang="zh" data-theme="light"><head>
    <title> autumnc </title>
    <meta charset="utf-8"><meta name="generator" content="Hugo 0.71.1" /><meta name="viewport" content="width=device-width,initial-scale=1,viewport-fit=cover">
    <meta name="description" content="寓言十九，重言十七，卮言日出，和以天倪">
    
    <link rel="stylesheet" href="https://autumnc.github.io/css/style.min.67cd718c0a3c8009c771494d381fb7128246a454bd0518fed97cb65d257db948.css" integrity="sha256-Z81xjAo8gAnHcUlNOB&#43;3EoJGpFS9BRj&#43;2Xy2XSV9uUg=" crossorigin="anonymous" type="text/css">
    
    <link href="https://stackpath.bootstrapcdn.com/font-awesome/4.7.0/css/font-awesome.min.css" rel="stylesheet" integrity="sha384-wvfXpqpZZVQGK6TAh5PVlGOfQNHSoD2xbE+QkPxCAFlNEevoEH3Sl0sibVcOQVnN" crossorigin="anonymous">
    
    <link rel="shortcut icon" href="https://autumnc.github.io/favicons/favicon.ico" type="image/x-icon">
    <link rel="apple-touch-icon" sizes="180x180" href="https://autumnc.github.io/favicons/apple-touch-icon.png">
    <link rel="icon" type="image/png" sizes="32x32" href="https://autumnc.github.io/favicons/favicon-32x32.png">
    <link rel="icon" type="image/png" sizes="16x16" href="https://autumnc.github.io/favicons/favicon-16x16.png">
    <link rel="canonical" href="https://autumnc.github.io/digest/%E5%BF%97%E6%80%AA%E7%B1%BB/">
    
    
    <script type="text/javascript" src="https://autumnc.github.io/js/anatole-header.min.c275265a259296f3dd50e8236a77fcbcadb1dbb9597d3045c675dcc2c7c58a93.js" integrity="sha256-wnUmWiWSlvPdUOgjanf8vK2x27lZfTBFxnXcwsfFipM=" crossorigin="anonymous"></script>
</head><body><div class="sidebar animated fadeInDown">
    <div class="logo-title">
      <div class="title">
        <img src="https://autumnc.github.io/images/profile.jpg" alt="profile picture">
        <h3 title=""><a href="/">言窟</a></h3>
        <div class="description">
          <p>寓言十九，重言十七，卮言日出，和以天倪</p>
        </div>
      </div>
    </div>
    <ul class="social-links">
        
        <li>
        <a href="https://de.linkedin.com/" rel="me" aria-label="Linkedin">
          <i class="fa fa-2x fa-linkedin" aria-hidden="true"></i>
        </a>          
        </li>

        
        <li>
        <a href="https://github.com/autumnc/" rel="me" aria-label="GitHub">
          <i class="fa fa-2x fa-github" aria-hidden="true"></i>
        </a>          
        </li>

        
        <li>
        <a href="https://www.instagram.com/" rel="me" aria-label="instagram">
          <i class="fa fa-2x fa-instagram" aria-hidden="true"></i>
        </a>          
        </li>

        
        <li>
        <a href="mailto:mail@alexbilz.com" rel="me" aria-label="e-mail">
          <i class="fa fa-2x fa-envelope" aria-hidden="true"></i>
        </a>          
        </li>

        
    </ul>
    <div class="footer">
        <div class="by_farbox">&copy; autumnc 2020 </div>
      </div>
    </div>
</div><div class="main">
            <div class="page-top animated fadeInDown">
    <ul class="nav">
        
        
        
        <li><a  href="/notes" title="">Notes</a></li>
        
        
        <li><a  href="/digest/" title="">Digest</a></li>
        
        
        <li><a  href="/categories/" title="">categories</a></li>
        
        
        <li><a  href="/tech/" title="">Tech</a></li>
        
        
        <li><a  href="/tags/" title="">Tags</a></li>
        
    </ul>
    <div class="themeswitcher">
        <a class="theme-switch" title="Switch Theme">
            <i class="fa fa-adjust fa-fw" aria-hidden="true"></i>
        </a>
    </div>
</div>

            <div class="autopagerize_page_element">
                <div class="content">
<div class="post animated fadeInDown">
    <div class="post-content">

      <div class="post-title">
        <h3>
        </h3>
        
        </div>

    <h2 id="搜神记-鬼怪之质">搜神记/鬼怪之质</h2>
<p>然则天地鬼神，与我并生者也；气分则性异，域别则形殊，莫能相兼也。生者主阳，死者主阴，性之所托，各安其生，太阴之中，怪物存焉。</p>
<hr>
<h2 id="搜神记-妖怪变异与天人之类">搜神记/妖怪变异与天人之类</h2>
<p>故天有四时，日月相推，寒暑迭代，其转运也。和而为雨，怒而为风，散而为露，乱而为雾，凝而为霜雪，立而为蚳●，此天之常数也。人有四肢五脏，一觉一寐，呼吸吐纳，精气往来，流而为荣卫，彰而为气色，发而为声音，此亦人之常数也。若四时失运，寒暑乖违，则五纬盈缩，星辰错行，日月薄蚀，彗孛流飞，此天地之危诊也。寒暑不时，此天地之蒸否也。石立，土踊，此天地之瘤赘也。山崩，地陷，此天地之痈疽也。冲风，暴雨，此天地之奔气也。雨泽不降，川渎涸竭，此天地之焦枯也。</p>
<hr>
<h2 id="搜神记-孔子论精怪">搜神记/孔子论精怪</h2>
<p>孔子曰：“此物也，何为来哉？吾闻物老。则群精依之。因衰而至此。其来也，岂以吾遇厄，绝粮，从者病乎！夫六畜之物，及龟蛇鱼鳖草木之属，久者神皆凭依，能为妖怪，故谓之‘五酉。’‘五酉’者，五行之方，皆有其物，酉者，老也，物老则为怪，杀之则已，夫何患焉。或者天之未丧斯文，以是系予之命乎！不然，何为至于斯也。”弦歌不辍。子路烹之，其味滋。病者兴，明日，遂行。</p>
<hr>
<h2 id="搜神记-干宝论妖怪之本">搜神记/干宝论妖怪之本</h2>
<p>妖怪者，盖精气之依物者也。气乱于中，物变于外，形神气质，表里之用也。本于五行，通于五事，虽消息升降，化动万端，其于休咎之征，皆可得域而论矣。</p>
<hr>
<h2 id="搜神记-董永传说之原型">搜神记/董永传说之原型</h2>
<p>汉，董永，千乘人。少偏孤，与父居肆，力田亩，鹿车载自随。父亡，无以葬，乃自卖为奴，以供丧事。主人知其贤，与钱一万，遣之。永行，三年丧毕，欲还主人，供其奴职。道逢一妇人曰：“愿为子妻。”遂与之俱。主人谓永曰：“以钱与君矣。”永曰：“蒙君之惠，父丧收藏，永虽小人，必欲服勤致力，以报厚德。”主曰：“妇人何能？”永曰：“能织。”主曰：“必尔者，但令君妇为我织缣百疋。”于是永妻为主人家织，十日而毕。女出门，谓永谓永曰：“我，天之织女也。缘君至孝，天帝令我助君偿债耳。”语毕，凌空而去而去，不知所在。</p>
<hr>
<h2 id="集异记-骨相之变">集异记/骨相之变</h2>
<p>凌华杭州富阳狱吏曰凌华，骨状不凡。常遇施翁相曰：”能舍吏，当为上将军。“华为吏酷暴，每有缧絏者，必扼喉撞心，以取贿赂。元和初，病一夕而死。将死，见黄衫吏赍诏（诏原作印。据明抄本改。）而前，宣云：”牒奉处分，以华昔日曾宰剧县，甚着能绩。后有缺行，败其成功。谪官圜扉，伺其修省。既迷所履，太乖乃心。玉枕嶷然，委于庸贱。念兹贵骨，须有所归。今镇海军讨逆诸臣，合为上将。骨未圆实，难壮威棱。宜易之以得人，免块然而妄处。付司追凌华，凿玉枕骨送上。仍令所司，量事优恤。“于是黄衫人引入。有绿冠裳者隔帘语曰：”今日之来，德之不修也。见小吏而失禄，窃为吾子惜焉。“命左右取钳槌。俄顷，有缁衣豹袖执斤斧者三人。绿裳赐华酒王盅，昏然而醉。唯闻琢其脑，声绝而华醉醒。复止华于西阶以听命。移时，有宣言曰：”亡贵之人，理宜裨补。量延半纪，仍赍十千。“宣讫，绿裳延华升阶语曰：”吾汉朝隐屠钓之人也。盖求全身，微规小利。既殁之后，责受此官。位卑职猥，殊不快志。足下莫叹失其贵骨，此事稍大，非独一人。“命酒与华对（明钞本无对字）酌别。饮数杯，冥然无所知。既醒，宛然在废床之上。扪其脑而骨已亡，其侪流赙助，凡十千焉。后十五年而卒。（出《集异记》）</p>
<hr>
<h2 id="子不语-秦俗与尸变">子不语/秦俗与尸变</h2>
<p>秦中土地极厚，有掘三五丈而未及泉者。凤翔以西，其俗：人死不即葬，多暴露之，俟其血肉化尽，然后葬埋，否则有发凶之说。尸未消化而葬者，一得地气，三月之后，遍体生毛，白者号白凶，黑者号黑凶，便入人家为孽。</p>
<hr>
<h2 id="子不语-魂魄与移尸走影">子不语/魂魄与移尸走影</h2>
<p>识者曰：“人之魂善而魄恶，人之魂灵而魄愚。其始来也，一灵不泯，魄附魂以行；其既去也，心事既毕，魂一散而魄滞。魂在，则其人也；魂去，则非其人也。世之移尸走影，皆魄为之，惟有道之人为能制魄。</p>
<hr>
<h2 id="独异志-韦隐妻离魂记">独异志/韦隐妻离魂记</h2>
<p>大历中，将作少匠韩晋卿女，适尚衣奉御韦隐。隐奉使新罗，行及一程，怆然有思，因就寝，乃觉其妻在帐外，惊问之。答曰：“愍君涉海，志愿奔而随之。人无知者。”隐即诈左右曰：“欲纳一妓，将侍枕席。”人无怪者。及归，已二年。妻亦随至。隐乃启舅姑，首其罪。而室中宛存焉。及相近，翕然合体。其从隐者，乃魂也。此与离魂记情节相仿，可归为一类。</p>
<hr>
<h2 id="独异志-管城枯骨">独异志/管城枯骨</h2>
<p>郑之管城，有居人郑虔章者，落魄杯酒间，年五十余，无闻焉。日醉归，寝宾署中。夕，引手取酒器，遂为鬼拽臂入坑，逡巡至膊，其人慌叫。亲戚举烛俱至，相与牵争而不能制。渐入，至胸臆，头遂入地，俄然全身陷没，若堕水者。乃合众将锹掘之，深丈余，得一枯骨，可长八九寸，又复旁搜，无所见。因出而葬之。此文有其原型，源于段成式之《酉阳杂俎》。</p>
<hr>
<h2 id="广异记-广异记与金刚经">广异记/广异记与金刚经</h2>
<p>《广异记》多述《金刚经》功德，有消灾，解祸，延寿，甚至死而复活者，其语颇似坊间传教读物，作者为佛教徒乎？亦或传教之影响太深？</p>
<hr>
<h2 id="广异记-秦时妇人">广异记/秦时妇人</h2>
<p>唐开元中，代州都督以五台多客僧，恐妖伪事起，非有住持者悉逐之⊥僧惧逐，多权窜山谷。有法朗者，深入雁门山，幽涧之中有石洞，容人出入，郎多赍乾粮，欲住此山。遂寻洞入，数百步渐阔，至平地，涉流水。渡一岸，日月甚明。更行二里，至草屋中，有妇人。并衣草叶，容色端丽，见僧惧愕，问云：“汝乃何人？”僧曰：“我人也。”妇人笑云：“宁有人形骸如此！”僧曰：“我事佛，佛须摈落形骸，故尔。”因问佛是何者，僧具言之。相顾笑曰：“语甚有理。”复问宗旨如何，僧为讲《金刚经》，称善数四。僧因问：“此处是何世界？”妇人云：“我自秦人，随蒙恬筑长城，恬多使妇人，我等不胜其弊，逃窜至此。初食草根，得以不死。此来亦不知年岁，不复至人间。”遂留僧，以草根哺之，涩不可食。僧住此四十余日，暂辞，出人间求食。及至代州，备粮更去，则迷不知其所矣。『构思颇类桃花源记，结构亦类，舆世隔绝固似也，不死之说则迥然异也，学得虽像模像样，格调实远不如也。』</p>
<hr>
<h2 id="隋唐佳话-应声病">隋唐佳话/应声病</h2>
<p>有患应声病者，问医官苏澄，云：”自古无此方。今吾所撰《本草》，网罗天下药物，亦谓尽矣。试将读之，应有所觉。“其人每发一声，腹中辄应，唯至一药，再三无声。过至他药，复应如初。澄因为处方，以此药为主，其病自除。——病奇，药也奇附：《酉阳杂俎》中有一类似病症记载：许卑山人言，江左数十年前，有商人左膊上有疮，如人面，亦无它苦。商人戏滴酒口中，其面亦赤。以物食之，凡物必食，食多觉膊内肉涨起，疑胃在其中也；或不食之，则一臂痹焉。有善医者，教其历试诸药，金石草木悉与之。至贝母，其疮乃聚眉闭口。商人喜曰：&ldquo;此药必治也。&ldquo;因以小苇筒毁其口灌之，数日成痂，遂愈。</p>
<hr>
<h2 id="隋唐佳话-白杨为冢间木">隋唐佳话/白杨为冢间木</h2>
<p>“白杨多悲风，萧萧愁杀人。”意谓此是冢墓间木，非宫中所宜种。</p>
<hr>
<h2 id="冥报记-六道及地府实况">冥报记/六道及地府实况</h2>
<p>仁茜情不信佛，意尚疑之，因问景云：”佛法说有三世因果，此为虚实？“答曰：”皆实。“仁茜曰：”即如是，人死当分入六道，那得尽为鬼？而赵武灵王及君，今尚为鬼耶？“景曰：”君县内几户？“仁茜曰：”万余户。“又曰：”狱囚几人？“仁茜曰：”常二十人已下。“又曰：”万户之内，有五品官几人？“仁茜曰：”无。“又曰：”九品以上官几人？“仁茜曰：”数十人。“景曰：”六道之义分，一如此耳。其得天道，万无一人，如君县内无一五品官；得人道者，万有数人，如君县内九品数十人；入地狱者，万亦数十，如君狱内囚；唯鬼及畜生，最为多也，如君县内课役户。就此道中，又有等级。“因指其从者曰：”彼人大不如我，其不及彼者尤多。“仁茜曰：”鬼有死乎？“曰：”然。“仁茜曰：”死入何道？“答曰：”不知，如人知生而不知死。“仁茜问曰：”道家章醮，为有益否？“景曰：”道者彼天帝总统六道，是为天曹。阎罗王者，如人间天子。泰山府君，如尚书令录。五道神如诸尚书。若我辈国，如大州郡。每人间事，道士上章请福，如求神之恩。大曹受之。下阎罗王云：‘以某月日，得某申诉云。宜尽理，忽令枉滥。’阎罗敬受而奉行之，如人奉诏也。无理不可求免，有枉必当得申，何为无益也？“仁茜又问：”佛家修福何如？“景曰：”佛是大圣，无文书行下。其修福者，天神敬奉，多得宽宥。若福厚者，虽有恶道，文簿不得追摄。此非吾所识，亦莫知其所以然。“言毕即去。</p>
<hr>
<h2 id="酉阳杂俎-刘录事怪疾">酉阳杂俎/刘录事怪疾</h2>
<p>和州刘录事者，大历中罢官，居和州旁县。食兼数人，尤能食鲙，尝言鲙味未尝果腹。邑客乃网鱼百余斤，会于野庭，观其下箸。刘初食鲙数碟，忽似小哽，因咯（咯原作壳，据明抄本改）出一骨珠子大如豆。乃置于茶瓯中，以碟覆之。食未半，怪覆瓯碟倾侧。举视之，向骨珠子已长数寸如人状。座客竞观之，随视而长，顷刻长及人。遂捽刘，因相殴流血。良久各散走，一循厅之西，一转厅之左，俱乃后门，相触，翕成一人，乃刘也。神已痴矣，半日方能语。访其所以，皆不省之。刘自是恶鲙。（出《酉阳杂俎》）</p>
<hr>
<h2 id="朝野佥载-凤有五类">朝野佥载/凤有五类</h2>
<p>昔蔡衡云：凤之类有五，其色赤文章凤也，青者鸾也，黄者鹓雏也，白者鸿鹄也，紫者鸑鷟也。</p>
<hr>
<h2 id="玄怪录-具魂">玄怪录/具魂</h2>
<p>晋邺下有一人横死，正与此事相当。前使葛真君，断以具魂作本身，却归生路。饮食言语，嗜欲追游，一切无异。但至寿终，不见形质耳。”田先生曰：“何谓具魂？”吏曰：“生人三魂七魄，死则散离，本无所依。今收合为一体，以续弦胶涂之。大王当街发遣放回，则与本身同矣。”</p>
<hr>
<h2 id="北史-隋有事猫鬼者">北史/隋有事猫鬼者</h2>
<p>隋独孤陀，字黎邪，文帝时，为延州刺史。性好左道，其外家（”家“原作”甥“，据明抄本改。）高氏，先事猫鬼，已杀其舅郭沙罗，因转入其家，帝微闻之而不信。其姊为皇后，与杨素妻郑氏俱有疾。召医视之，皆曰：”此猫鬼疾。“帝以陀后之异母弟，陀妻乃杨素之异母妹也，由是疑陀所为。阴令其兄穆以情喻之，上又遣左右讽陀。言无有，上不悦，左迁陀，陀遂出怨言。上令左仆射高颖、纳言苏威、大理杨远、皇甫孝绪杂按之。而陀婢徐阿尼供言，本从陀母家来，常事猫鬼。每以子日夜祀之，言子者鼠也。猫鬼每杀人，被杀者家财遂潜移于畜猫鬼家。帝乃以事问公卿，奇章公牛弘曰：”妖由人兴，杀其人，可以绝矣。“上令犊车载陀夫妻，将死，弟诣阙哀求，于是免死除名，以其妻杨氏为尼。先王有人诉其母为猫鬼杀者，上以为妖妄，怒而遣之。及是，乃诏赦诉行猫鬼家焉。陀亦未几而卒。（出《北史》）抑或一冤狱亦不可知,文帝剪灭舅氏乎?</p>
<hr>
<h2 id="广异记-刘鸿渐">广异记/刘鸿渐</h2>
<p>刘鸿渐者，御史大夫展之族子。唐乾元初，遇乱南徒。有僧令诵《金刚经》，鸿渐日诵经。至上元年，客于寿春，一日出门，忽见二吏，云：“奉太尉牒令追。”鸿渐云：“初不识太尉，何以见命？”意欲抗拒，二吏忽尔直前拖曳。鸿渐请著衫，吏不肯放。牵行未久，倏过淮，至一村。须臾，持大麻衫及腰带令鸿渐著，笑云：“直醋大衫也。”因而向北行，路渐梗涩，前至大城，入城有府舍，甚严丽。忽见向劝读经之僧従署中出，僧后童子识鸿渐，径至其所，问：“十六郎何以至此？”因走白和尚云：“刘十六郎适为吏追，以诵经功德，岂不往彼救之？”鸿渐寻至僧所，虔礼求救。僧曰：“弟子行无苦。”须臾，吏引鸿渐入诣厅事，案后有五色浮图，高三四尺，回旋转动。未及考问，僧已入门，浮图变成美丈夫，年三十许，云是中丞，降阶接僧，问：“和尚何以复来？”僧云：“刘鸿渐是己弟子，持《金刚经》，功力甚至。其算又未尽，宜见释也。”王曰：“若持《金刚经》，当愿闻耳。”因令跪诵，鸿渐诵两纸讫，忽然遗忘。厅西有人，手持金钩龙头幡，幡上碧字，书《金刚经》，布于鸿渐前。令分明诵经毕，都不见人，但余堂宇阒寂。因尔出门，唯见追吏。忽有物状如两日，来击鸿渐。鸿渐惶惧奔走，忽见道傍有水，鸿渐欲止而饮之，追吏云：“此是人膏，澄久上清耳，其下悉是余皮烂肉，饮之不得还矣。”须臾至舍，见骸形卧在床上，心颇惆怅。鬼自后推之，冥然如入房户，遂活。鬼得钱乃去也。『此事甚奇』</p>

    </div>
    <div class="post-footer">
      <div class="info">
        
<span class="separator"><a class="category" href="/categories/%E6%91%98%E6%8A%84/">摘抄</a></span>

        
    <span class="separator"><a class="tag" href="/tags/%E6%91%98%E6%8A%84/">摘抄</a><a class="tag" href="/tags/%E7%AC%94%E8%AE%B0%E5%B0%8F%E8%AF%B4/">笔记小说</a><a class="tag" href="/tags/%E6%96%87%E5%AD%A6/">文学</a><a class="tag" href="/tags/%E6%B0%91%E4%BF%97/">民俗</a></span>

      </div>
    </div>

    
</div>


                </div>
            </div>
        </div>
</body>



<script type="text/javascript" src="https://autumnc.github.io/js/jquery.min.86b1e8f819ee2d9099a783e50b49dff24282545fc40773861f9126b921532e4c.js" integrity="sha256-hrHo&#43;BnuLZCZp4PlC0nf8kKCVF/EB3OGH5EmuSFTLkw=" crossorigin="anonymous"></script>




<script type="text/javascript" src="https://autumnc.github.io/js/bundle.min.0f9c74cb78f13d1f15f33daff4037c70354f98acfbb97a6f61708966675c3cae.js" integrity="sha256-D5x0y3jxPR8V8z2v9AN8cDVPmKz7uXpvYXCJZmdcPK4=" crossorigin="anonymous"></script>

<script type="text/javascript" src="https://autumnc.github.io/js/medium-zoom.min.92f21c856129f84aeb719459b3e6ac621a3032fd7b180a18c04e1d12083f8aba.js" integrity="sha256-kvIchWEp&#43;ErrcZRZs&#43;asYhowMv17GAoYwE4dEgg/iro=" crossorigin="anonymous"></script></html></body>

</html>
