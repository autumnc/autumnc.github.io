<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2020-05-15 Fri 01:16 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>三国志</title>
<meta name="generator" content="Org mode" />
<link rel="stylesheet" type="text/css" href="/static/css/default.css" />
</head>
<body>
<div id="preamble" class="status">
<header>
    <nav>言窟</nav>
    <ul class="menu">
        <li><a href="/">Index</a></li>
        <li><a href="/Photo/index.html">Photo</a></li>
        <li><a href="https://github.com/autumnc">Github</a></li>
        <li><a href="/about.html">About</a></li>
    </ul>
</header>
</div>
<div id="content">

<div id="outline-container-org843e001" class="outline-2">
<h2 id="org843e001">三国志(裴注本)</h2>
<div class="outline-text-2" id="text-org843e001">
<hr />

<p>
2017-03-12 00:14:46
</p>

<p>
破贼文书，旧以一为十，及渊上首级，如其实数。太祖问其故，渊曰：“夫征讨外寇，多其斩获之数者，欲以大武功，且示民听也。河间在封域之内，银等叛逆，虽克捷有功，渊窃耻之。”太祖大悦，迁魏郡太守。
</p>

<p>
注：
</p>

<p>
旧时战功多以一为十者，故史书所言诸多不实，然依渊言，此亦有其用也。
</p>

<hr />

<p>
2017-03-21 17:04:06
</p>

<p>
自魏初徵士敦煌周生烈，明帝时大司农弘农董遇等，亦历注经传，颇传於世
</p>

<p>
注：
</p>

<p>
此条注文所述太学之况甚可留意
</p>

<hr />

<p>
2017-03-21 17:02:11
</p>

<p>
凡有天下者，莫不贵尚敦朴忠信之士，深疾虚伪不真之人者，以其毁教乱治，败俗伤化也。近魏讽则伏诛建安之末，曹伟则斩戮黄初之始。伏惟前后圣诏，深疾浮伪，欲以破散邪党，常用切齿；而执法之吏皆畏其权势，莫能纠擿，毁坏风俗，侵欲滋甚。窃见当今年少，不复以学问为本，专更以交游为业；国士不以孝悌清脩为首，乃以趋势游利为先。合党连群，互相褒叹，以毁訾为罚戮，用党誉为爵赏，附己者则叹之盈言，不附者则为作瑕衅。至乃相谓‘今世何忧不度邪，但求人道不勤，罗之不博耳；又何患其不知己矣，但当吞之以药而柔调耳。’又闻或有使奴客名作在职家人，冒之出入，往来禁奥，交通书疏，有所探问。凡此诸事，皆法之所不取，刑之所不赦，虽讽、伟之罪，无以加也。
</p>

<p>
注：
</p>

<p>
魏末虚浮之风
</p>

<hr />

<p>
2017-03-22 19:11:39
</p>

<p>
夫学者，治乱之轨仪，圣人之大教也。自黄初以来，崇立太学二十馀年，而寡有成者，盖由博士选轻，诸生避役，高门子弟，耻非其伦，故无学者。虽有其名而无其人，虽设其教而无其功。宜高选博士，取行为人表，经任人师者，掌教国子。依遵古法，使二千石以上子孙，年从十五，皆入太学。明制黜陟荣辱之路；其经明行修者，则进之以崇德；荒教废业者，则退之以惩恶；举善而教不能则劝，浮华交游，不禁自息矣。阐弘大化，以绥未宾；六合承风，远人来格。此圣人之教，致治之本也。
</p>

<p>
注：
</p>

<p>
太学之实况，无善学之师，有避役之徒，虽有其名而无其人
</p>

<hr />

<p>
2017-03-23 23:07:31
</p>

<p>
时公卿以下大议损益，恕以为“古之刺史，奉宣六条，以清静为名，威风著称，今可勿令领兵，以专民事。”
</p>

<p>
注：
</p>

<p>
时或有刺史领兵之事，杜恕此论，盖欲使军功民事分立也，后谏吕昭领兵事亦以此。
</p>

<hr />

<p>
2017-03-23 23:23:35
</p>

<p>
！今之学者，师商、韩而上法术，竞以儒家为迂阔，不周世用，此最风俗之流弊，创业者之所致慎也。
</p>

<p>
注：
</p>

<p>
文帝之时，学者多尚法而弃儒。
</p>

<hr />

<p>
2017-03-23 23:39:39
</p>

<p>
今者朝臣不自以为不能，以陛下为不任也；不自以为不智，以陛下为不问也。陛下何不遵周公之所以用，大舜之所以去？使侍中、尚书坐则侍帷幄，行则从华辇，亲对诏问，所陈必达，则群臣之行，能否皆可得而知；忠能者进，闇劣者退，谁敢依违而不自尽？以陛下之圣明，亲与群臣论议政事，使群臣人得自尽，人自以为亲，人思所以报，贤愚能否，在陛下之所用。以此治事，何事不办？以此建功，何功不成？
</p>

<p>
注：
</p>

<p>
恕此意以为帝无亲问政事，一任侍中、尚书以为中转，外托以密事，实则开奸尻之门，于政事多有弊端。君不得识臣之能与忍，臣有良谏不得直达天听，则政有不任之人，朝无骨鯁之臣，良可戒也。
</p>

<hr />

<p>
2017-03-24 01:10:01
</p>

<p>
乐详
</p>

<p>
注：
</p>

<p>
乐详于太学及春秋左氏传之学甚有影响，见注文。杜氏左传之学或始于此。
</p>

<hr />

<p>
2017-03-28 12:26:45
</p>

<p>
禁徐整行队，鸣鼓而还。未至太祖所，道见十馀人被创裸走，禁问其故，曰：“为青州兵所劫。”初，黄巾降，号青州兵，太祖宽之，故敢因缘为略。
</p>

<p>
注：
</p>

<p>
青州兵虽为曹公所用，然一时亦难制也。
</p>

<hr />

<p>
2017-03-28 17:03:23
</p>

<p>
与曹休讨吴贼，破吕范於洞浦，徵为执金吾，位特进。每有军事，帝常咨访焉。
</p>

<p>
注：
</p>

<p>
臧霸所领或即青州兵，本为贼兵耳，桀骜难驯，趋利而从，以曹公之威尚足以制之，闻曹公之薨则人心思变也，当此之时，不知臧霸何以自持。见注文。
</p>

<hr />

<p>
2017-03-30 16:15:13
</p>

<p>
魏氏王公，既徒有国土之名，而无社稷之实，又禁防壅隔，同於囹圄；位号靡定，大小岁易；骨肉之恩乖，常棣之义废。为法之弊，一至于此乎！
</p>

<p>
注：
</p>

<p>
魏氏之败良有以也，魏武之时，曹彰尚能逞其用力，建勋于时，何以禪代之后，身为藩王而爪牙无得而申，以致愤懑至死。陈思数请而终身禄禄，此或因文帝器量之狭所致。惜乎曹公享年之不永，若假以时日，或功成身退，一世清名，或建制奠基以享绵祚，以曹公之格局，后世不至于此也。
</p>

<hr />

<p>
2017-03-31 13:31:53
</p>

<p>
当今之务，宜君臣上下，并用筹策，计校府库，量入为出。深思句践滋民之术，由恐不及，而尚方所造金银之物，渐更增广，工役不辍，侈靡日崇，帑藏日竭。
</p>

<p>
注：
</p>

<p>
明帝之时，天下不裕，而兴诸多造作，祖宗之基日薄，然晋世侈汰之风不知始于何时也，或魏世即已有之？武帝之时，天下承乱，多俭素之臣，加之武帝无此奢浮之气，时俗当不至于此也。承天下之弊乱，忽为暴富，感人生之艰辛，叹韶华之不永，及时行乐者或易为奢？
</p>

<hr />

<p>
2017-04-02 15:17:50
</p>

<p>
秦始罢侯置守，设官分职，不与古同。汉、魏因循，以至于今。然儒生学士，咸欲错综以三代之礼，礼弘致远，不应时务，事与制违，名实未附，故历代而不至於治者，盖由是也。欲大改定官制，依古正本，今遇帝室多难，未能革易”
</p>

<hr />

<p>
2017-04-02 16:20:31
</p>

<p>
及即王位，封群昌武亭侯，徙为尚书。制九品官人之法，群所建也。
</p>

<p>
注：
</p>

<p>
九品之制，陈群所建
</p>

<hr />

<p>
2017-04-03 12:41:00
</p>

<p>
谥曰贞侯
</p>

<p>
注：
</p>

<p>
婚紧禁之俗，见注文
</p>

<hr />

<p>
2017-04-04 11:44:10
</p>

<p>
毓於人及选举，先举性行，而后言才。
</p>

<p>
注：
</p>

<p>
才性之别，时固有所分歧。以为当乱世用才，事大于德也，治世则当以性为先，防微邪之渐也。
</p>

<hr />

<p>
2017-04-04 11:51:33
</p>

<p>
才所以为善也，故大才成大善，小才成小善。今称之有才而不能为善，是才不中器也。
</p>

<p>
注：
</p>

<p>
此以性统才，持才性一之论也。
</p>

<hr />

<p>
2017-04-04 14:18:15
</p>

<p>
魏世事统台阁，重内轻外，故八座尚书，即古六卿之任也。
</p>

<hr />

<p>
2017-04-06 21:57:17
</p>

<p>
后年遂为司空，封安阳亭侯，邑六百户。三公封列侯，自林始也。
</p>

<hr />

<p>
2017-04-06 22:14:09
</p>

<p>
魏初，三公无事，又希与朝政。
</p>

<hr />

<p>
2017-04-06 22:18:36
</p>

<p>
后大兴殿舍，百姓劳役；广采众女，充盈后宫；后宫皇子连夭，继嗣未育。
</p>

<hr />

<p>
2017-04-08 15:55:02
</p>

<p>
睹灾责躬，退而脩德，以消复之。今宜罢散民役。宫室之制，务从约节，内足以待风雨，外足以讲礼仪。清埽所灾之处，不敢於此有所立作，莆、嘉禾必生此地，以报陛下虔恭之德。岂可疲民之力，竭民之财！实非所以致符瑞而怀远人也。”帝遂复崇华殿，时郡国有九龙见，故改曰九龙殿。
陵霄阙始构，有鹊巢其上，帝以问隆，对曰：“诗云‘维鹊有巢，维鸠居之’。今兴宫室，起陵霄阙，而鹊巢之，此宫室未成身不得居之象也。天意若曰，宫室未成，将有他姓制御之，斯乃上天之戒也。
</p>

<p>
注：
</p>

<p>
禅代之有征，明帝听此谏言，止于动容改色，于事无所补也。
</p>

<hr />

<p>
2017-04-08 21:17:41
</p>

<p>
臣观黄初之际，天兆其戒，异类之鸟，育长燕巢，口爪胸赤，此魏室之大异也，宜防鹰扬之臣於萧墙之内。可选诸王，使君国典兵，往往棋跱，镇抚皇畿，翼亮帝室。
</p>

<p>
注：
</p>

<p>
隆此谏亦应时之弊也，虽假灾异之说以谏之，然所忧者确有所指也。
</p>

<hr />

<p>
2017-04-09 00:50:30
</p>

<p>
始，景初中，帝以苏林、秦静等并老，恐无能传业者。
</p>

<hr />

<p>
2017-04-09 00:50:38
</p>

<p>
数年，隆等皆卒，学者遂废。
</p>

<hr />

<p>
2017-04-09 21:08:20
</p>

<p>
西域流通，荒戎入贡，皆邈勋也。
</p>

<hr />

<p>
2017-04-09 21:12:56
</p>

<p>
往者毛孝先、崔季珪等用事，贵清素之士，于时皆变易车服以求名高，而徐公不改其常，故人以为通。比来天下奢靡，转相仿效，而徐公雅尚自若，不与俗同，故前日之通，乃今日之介也。是世人之无常，而徐公之有常也。”
</p>

<hr />

<p>
2017-04-10 12:23:19
</p>

<p>
散骑常侍王肃著诸经传解及论定朝仪，改易郑玄旧说，而基据持玄义，常与抗衡。
</p>

<hr />

<p>
2017-04-13 18:07:23
</p>

<p>
怖。
</p>

<p>
注：
</p>

<p>
风角鸟占之法，见注文
</p>

<hr />

<p>
2017-04-19 09:45:48
</p>

<p>
古者名官职不言曹；始自汉已来，名官尽言曹，使言属曹，卒言侍曹，此殆天意也。
</p>

<hr />

<p>
2017-04-19 09:49:50
</p>

<p>
及汉灵帝名二子曰史侯、董侯，既立为帝，后皆免为诸侯，与师服言相似也。先主讳备，其训具也，后主讳禅，其训授也，如言刘已具矣，当授与人也；意者甚於穆侯、灵帝之名子。
</p>

<hr />

<p>
2017-04-19 22:09:03
</p>

<p>
十四年，武都氐王苻健请降，遣将军张尉往迎，过期不到，大将军蒋琬深以为念。嶷平之曰：“苻健求附款至，必无他变，素闻健弟狡黠，又夷狄不能同功，将有乖离，是以稽留耳。”数日，问至，健弟果将四百户就魏，独健来从。
</p>

<hr />

<p>
2017-05-04 14:58:53
</p>

<p>
夫圣人嘉善矜愚，忘过记功，以成美化。加今王业始建，将一大统，此乃汉高弃瑕录用之时也，若令善恶异流，贵汝颍月旦之评，诚可以厉俗明教，然恐未易行也。宜远模仲尼之汎爱，中则郭泰之弘济，近有益於大道也。
</p>

<p>
注：
</p>

<p>
暨艳之事，或与品评之制不复能行相关，品评之盛行实则时日甚短也。
</p>

<hr />

<p>
2017-05-07 15:36:05
</p>

<p>
夫校事，吏民之仇也。先帝末年，虽有吕壹、钱钦，寻皆诛夷，以谢百姓。今复张立校曹，纵吏言事，是不遵先帝十八也。
</p>

<p>
注：
</p>

<p>
吴之校事
</p>
</div>
</div>
</div>
<div id="postamble" class="status">
<footer>
</footer>
</div>
</body>
</html>
