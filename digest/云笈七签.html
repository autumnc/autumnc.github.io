<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2020-05-11 Mon 13:54 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>云笈七签</title>
<meta name="generator" content="Org mode" />
<link rel="stylesheet" type="text/css" href="/static/css/default.css" />
</head>
<body>
<div id="preamble" class="status">
<header>
    <nav>重言窟</nav>
    <ul class="menu">
        <li><a href="/">Index</a></li>
        <li><a href="/Photo/index.html">Photo</a></li>
        <li><a href="https://github.com/autumnc">Github</a></li>
        <li><a href="/about.html">About</a></li>
    </ul>
</header>
</div>
<div id="content">
<h1 class="title">云笈七签</h1>

<div id="outline-container-org6d5d3a3" class="outline-2">
<h2 id="org6d5d3a3"><span class="section-number-2">1</span> 云笈七签&#xa0;&#xa0;&#xa0;<span class="tag"><span class="__">摘抄</span>&#xa0;<span class="__">古籍</span>&#xa0;<span class="__">道教</span></span></h2>
<div class="outline-text-2" id="text-1">
<hr />

<p>
2016-04-08 00:54:18
</p>

<p>
四象形而物无所主焉，则大象暢矣。五音声而心无所适焉，则大音至矣。
</p>

<hr />

<p>
2016-04-08 01:05:01
</p>

<p>
夫形以检物，巧伪必生；名以定物，理恕必失；誉以进物，争尚必起；矫以立物，乖违必作；杂以行物，秽乱必兴。斯皆用其子而弃其母，物失所载，未足守也。
</p>

<hr />

<p>
2016-04-11 00:19:32
</p>

<p>
若为名三界：一者欲界。有六天。即从《度人经》太皇黄曾天，数满六天是欲界。人寿命万岁。人在世生，不犯身业杀盗邪淫之罪，来生即登此天之中。无六欲染著，故生此天。二者色界，有十八天。即以次取之。其天人寿亿万岁。若一生之中不犯身业贪嗔之罪，得生此天。三者无色界天。其中人寿命亿劫岁。若人一生之中不恶口两舌，妄言绮语，当来过往，得居此天。其中善男子、善女人，功行满足，堪上四天者，王母迎之，登上四天。其三界太虚无上常融天、太释玉隆腾胜天、龙变梵度天、太极平育贾奕天，此四天名种民天。即三界之上，三灾所不及。四种民天上有三清境。三清之上即是大罗天。元始天尊居其中，施化敷教。
</p>

<p>
注：
</p>

<p>
道教世界
</p>

<hr />

<p>
2016-04-11 00:22:45
</p>

<p>
原夫道家由肇，起自无先。垂迹应感，生乎妙一。从乎妙一，分为三元。又从三元变成三气，又从三气变生三才。三才既滋，万物斯备。
</p>

<hr />

<p>
2016-04-11 00:23:13
</p>

<p>
从混洞太无元化生天宝君；从赤混太无元化生灵宝君；从冥寂玄通元化生神宝君。大洞之迹，别出为化主，治在三清境。其三清境者，玉清、上清、太清是也。亦名三天。其三天者，清微天、禹馀天、大赤天是也。天宝君治在玉清境，即清微天也。其气始青。灵宝君治在上清境，即禹馀天也。其气元黄。神宝君治在太清境，即大赤天也。其气玄白。
</p>

<hr />

<p>
2016-04-11 00:24:01
</p>

<p>
此三君各为教主，即是三洞之尊神也。其三洞者，谓洞真、洞玄、洞神是也。天宝君说十二部经为洞真教主；灵宝君说十二部经为洞玄教主；神宝君说十二部经为洞神教主。故三洞合成三十六部尊经。第一洞真为大乘，第二洞玄为中乘，第三洞神为小乘。
</p>

<hr />

<p>
2016-04-11 00:25:35
</p>

<p>
洞真、洞玄、洞神，太玄、太平、太清为辅经。太玄辅洞真，太平辅洞玄，太清辅洞神。三辅合成三十六部，正一盟威通贯总成七部，故曰三洞尊文、七部玄教。
</p>

<hr />

<p>
2016-04-11 00:27:28
</p>

<p>
其三气者，玄、元、始三气也。始气青，在清微天；元气黄，在禹余天；玄气白，在大赤天。故云玄、元、始三气也。又从玄、元、始变生阴、阳、和。又从阴、阳、和变生天、地、人。
</p>

<hr />

<p>
2016-04-11 00:28:45
</p>

<p>
自玄都玉京已下，合有三十六天。二十八天是三界内，八天是三界外。其三界内者，欲界、色界、无色界。从下六天为欲界，次十八天为色界，次四天为无色界，三界合二十八天。
</p>

<hr />

<p>
2016-04-11 00:29:59
</p>

<p>
上四天名为种民天，亦名圣弟子天，亦名四梵天。此天人断生死，三灾之所不能及。
</p>

<hr />

<p>
2016-04-11 00:32:33
</p>

<p>
三界二十八天，其次四天，其次三境，最上大罗，合三十六天，总是三尊所统。
</p>

<hr />

<p>
2016-04-11 00:33:35
</p>

<p>
三代天尊者，过去元始天尊，见在太上玉皇天尊，未来金阙玉晨天尊。
</p>

<hr />

<p>
2016-04-12 21:55:43
</p>

<p>
《洞真》者，灵秘不杂，故得名真。《洞玄》者，生天立地，功用不滞，故得名玄。《洞神》者，召制鬼神，其功不测，故得名神。此三法皆能通凡入圣，同契大乘，故得名洞也。
</p>

<hr />

<p>
2016-04-12 21:58:00
</p>

<p>
此既三洞垂法，从仙达圣，品级转迁之理也。谓修学之人，始入仙阶，登无累境，故初教名洞神神宝。其次智渐精胜，既进中境，故中教名洞玄灵宝。既登上境，智用无滞，故上教名洞真天宝也。
</p>

<hr />

<p>
2016-04-12 21:59:49
</p>

<p>
三洞之元，本同道气，道气惟一，应用分三。
</p>

<hr />

<p>
2016-04-12 22:18:40
</p>

<p>
七部者，今因《正一经》次；一者洞神部、二者洞玄部、三者洞真部、四者太清部、五者太平部、六者太玄部、七者正一部，
</p>

<hr />

<p>
2016-04-13 00:31:19
</p>

<p>
大道，气之所结，清虚体大，故曰太清，以境目经也。今谓此经是从所辅之境得名，何者？此经既辅洞神，洞境是太清故也。
</p>

<hr />

<p>
2016-04-13 00:31:43
</p>

<p>
太平者，太言极太，平谓和平。明六合太通为一，正平之气斯行
</p>

<hr />

<p>
2016-04-13 00:32:06
</p>

<p>
今明此经现世，能使六合同风，万邦共轨，君明物度，可谓太平也。
</p>

<hr />

<p>
2016-04-13 00:32:25
</p>

<p>
此经名太玄者，当是崇玄之致，以玄为太，故曰太玄也。
</p>

<hr />

<p>
2016-04-13 00:32:49
</p>

<p>
正以治邪，一以统万。
</p>

<hr />

<p>
2016-04-13 00:33:07
</p>

<p>
太清者太一为宗
</p>

<hr />

<p>
2016-04-13 00:33:20
</p>

<p>
太平者三一为宗
</p>

<hr />

<p>
2016-04-13 00:36:43
</p>

<p>
太玄者重玄为宗
</p>

<hr />

<p>
2016-04-13 00:39:10
</p>

<p>
正一者真一为宗
</p>

<hr />

<p>
2016-04-13 00:43:31
</p>

<p>
太清经辅洞神部金丹以下仙业；太平经辅洞玄部，甲乙十部以下真业；太玄辅洞真部，《五千文》以下圣业。《正一法文》宗道德，崇三洞，遍陈三乘。
</p>

<hr />

<p>
2016-04-13 00:44:14
</p>

<p>
十二者：第一本文，第二神符，第三玉诀，第四灵图，第五谱录，第六戒律，第七威仪，第八方法，第九众术，第十记传，第十一赞颂，第十二表奏。
</p>

<hr />

<p>
2016-04-13 00:53:48
</p>

<p>
三乘之用，各有十二部，交会相通，总曰三十六部。十二条：一曰无为，二曰有为，三曰无为而有为，四曰有为而无为，五曰续爱，六曰断爱，七曰不断不续，八曰分段，九曰无断，十曰知微，十一曰知彰，十二曰适用。
</p>

<hr />

<p>
2016-04-13 00:54:44
</p>

<p>
正一所明十二者：一者心迹俱无为，二者心无为迹有为，三者心有为迹无为，四者舍家处人间，五者携家入川泽，六者出世与人隔绝，七者与世和光同尘，八者断欲斯断，九者不断而断，十者游空中，十一者在地下，十二者住天上
</p>

<hr />

<p>
2016-04-13 09:51:41
</p>

<p>
三元者：一曰混洞太无元，高上玉皇之气；二曰赤混太无元，无上玉虚之气；三曰冥寂玄通元，无上玉虚之气。
</p>

<hr />

<p>
2016-04-13 09:52:33
</p>

<p>
五德者，即三元所有。三五会即阴阳和。阴有少阴、太阴，阳有少阳、太阳，就和中之和，为五德也。
</p>

<hr />

<p>
2016-04-13 09:59:26
</p>

<p>
八会本文，凡一千一百九字。其篇真文合六百六十八字。是三才之元根，生立天地，开化人、神、万物之由。故云有天道、地道、神道、人道、此之谓也。
</p>

<hr />

<p>
2016-04-13 10:04:44
</p>

<p>
演八会为龙凤之文，谓之龙书。此下皆玄圣所述，以写天文也。
</p>

<hr />

<p>
2016-04-13 10:08:47
</p>

<p>
一切万物，莫不以精气为用。故二仪三景，皆以精气行乎其中。万物既有，亦以精气行乎其中也。是则五行六物，莫不有精气者也。以道之精气布之简墨，会物之精气以却邪伪，辅助正真；召会群灵，制御生死；保持劫运，安镇五方。
</p>

<hr />

<p>
2016-04-13 10:10:55
</p>

<p>
符者，通取云物星辰之势；书者，别析音句铨量之旨；图者，画取灵变之状。然符中有书，参似图象；书中有图，形声并用。故有八体六文，更相发显。
</p>

<hr />

<p>
2016-04-13 10:14:11
</p>

<p>
八显者，一曰天书，八会是也；二曰神书，云篆是也；三曰地书，龙凤之象也；四曰内书，龟龙鱼鸟所吐者也；五曰外书，鳞甲毛羽所载也；六曰鬼书，杂体微昧，非人所解者也；七曰中夏书，草艺云篆是也；八曰戎夷书，类于昆虫者也。
</p>

<hr />

<p>
2016-04-14 11:52:08
</p>

<p>
六天者，赤虚天、泰玄都天、清皓天、泰玄天、泰玄仓天、泰清天。此六天起自黄帝以来，民人互兴杀害，不禀自然，六天之理，于兹而兴。太上给以鬼兵，使于三代之中驱除恶民，而六天临治，转自伪辞。太上下玉文，遂截六天之气，更出三天正法，割恶救善。三天者，清微天、禹馀天、大赤天是也。
</p>

<hr />

<p>
2016-04-14 11:55:18
</p>

<p>
九天九王，万炁之本宗，众帝之祖先，乃九气之精源。
</p>

<hr />

<p>
2016-04-14 11:55:32
</p>

<p>
符章玉诀，皆起于九天之王，传于世代之真。
</p>

<hr />

<p>
2016-04-14 11:57:52
</p>

<p>
胜理虽多，其有最者，治心之要，在乎惭愧；动心举目，转体安身，常怀惭愧，不忘须臾，心神乃定。定则入道。此为最要也。
</p>

<hr />

<p>
2016-04-14 12:01:32
</p>

<p>
不知惭愧，则驰竞遑遑，无时得定，定由惭愧。惭愧既立，常在心中。心中有惭愧，俯仰思道。思道不忘须臾，则神明定乎内。内定则罪去，罪去则福来，福来则成真，成真则入道，入道由惭愧，惭愧则入神也。
</p>

<hr />

<p>
2016-04-14 12:02:31
</p>

<p>
学士治心，惭愧在内，惭愧之迹，其状在外。豫兮若冬涉川，犹兮若畏四邻，是其状也。慎言语，惧悀总也；节饮食，虑贪饕也；衣粗而净，在素洁也；居陋而隐，守静笃也；恭敬一切，避凌辱也；不敢为先，免嫉谤也；始终贞信，潜化导也；进止和光，密行教也；挫锐解纷，明道有时也；出处变化，见神应之缘也。各有其法，同是惭愧之状也。
</p>

<hr />

<p>
2016-04-14 14:52:09
</p>

<p>
道者，谓太初也。太初者，道之初也。初时为精，其气赤盛，即为光明，名之太阳，又曰元阳子丹。丹复变化即为道君，故曰道之初藏在太素之中，即为一也。太素者，人之素也。谓赤气初变为黄气，名曰中和，中和变为老君，又为神君，故曰黄神来入骨肉形中，成为人也；故曰人之素藏在太始之中，此即为二也。太始者，气之始也。谓黄气复变为白气，白气者，水之精也。名太阴，变为太和君，水出白气，故曰气之始也，此即为三气也。夫三始之相包也，气包神，神包精，故曰白包黄，黄包赤，赤包三，三包一，三一混合，名曰混沌。故老君曰：一生二，二生三，三生万物。又曰：混沌若鸡子。此之谓也。
</p>

<hr />

<p>
2016-04-14 14:59:35
</p>

<p>
夫道为三一者，谓虚、无、空。空者，白也，白包无。无者，黄也，黄包赤。赤为虚。何为虚？虚者，精光明，明而无形质。譬若日、月及火，其精明然。而无有形质，故为虚。何谓无？无者，气也。气有形可见，无质可得，故为无。何谓空？空者，未有天地山川，左顾右视，荡荡漭漭，无所障碍，无有边际，但洞白无所见，无以闻，道自然从其中生。譬若琴瑟鼓箫之属，以其中空，故出声音。是以圣人作经诫后贤者，欲使守道，空虚其心，关闭其耳目，不复有所念。若有所念思想者，不能得自然之道也。所以者何？道未变为神时，无端无绪，无心无意，都无诸欲，澹泊不动不摇。及变为神明，神者外其光明，多所照见，使有心意，诸欲因生，更乱本真。
</p>

<hr />

<p>
2016-04-14 15:20:54
</p>

<p>
守虚无者得自然之道，不复上天也。常在世间变化，见死生，为世人师。守神者能练骨肉形为真人，属天官，当飞上天。此谓中自然也。守气者能含阴阳之气，以生毛羽，得飞仙道，名曰小自然
</p>

<hr />

<p>
2016-04-14 15:26:06
</p>

<p>
人神亦如此。神本从道生，道者清净，故神本自清净。而使以情欲迷惑，陷于暗冥。
</p>

<hr />

<p>
2016-04-14 15:30:28
</p>

<p>
夫情欲，非有形质也，来化无时，不效有形之物，可得断截，使不复生。此神情欲思想，出生无时，不可见知，不可预防遏，不得断截。不效悬悬之绪可得寄绝；不效草木可得破碎；不效光明可得障蔽；不效水泉可得壅遏。
</p>

<hr />

<p>
2016-04-14 15:32:20
</p>

<p>
但晓知其本，清净无欲，自然断止。而不晓知其本强欲自断情欲，终不能断绝之。
</p>

<hr />

<p>
2016-04-14 15:35:59
</p>

<p>
外道家不晓，人神本清净，而反入室强塞耳目断情欲，不知情欲本在于心意。心意者，神也。神无形，往来无时；情欲从念中生出，生出无时。以无形故不得断绝。但当晓知其本，自当断止其意，不复生。
</p>

<hr />

<p>
2016-04-14 15:38:00
</p>

<p>
夫道，得三乃成，故言三合成德。自不满三，诸事不成。夫三者，谓道、德、人也。人为一，当行功德；功德为二，功德行乃为道；道为三。如此人入道德，三事合乃可得。
</p>

<hr />

<p>
2016-04-14 16:04:11
</p>

<p>
天地之本三一者，谓虚为一，虚中有自然，已立身也，亦道君、亦元阳子丹也、亦贵人也、亦神人也；其左方之一者，亦天也、亦日也、亦父也、亦阳也、亦得也、亦师也、亦魂也，为人主作政也；其右方之一者，亦地也、亦月也、亦母也、亦阴也、亦形也、亦司命鬼，为邪为魔，主为人作邪恶。贤者当晓了此三三一，分别善恶邪正。觉知此者，便能得道。
</p>

<hr />

<p>
2016-04-14 16:07:27
</p>

<p>
右方之一此为属邪，日与恶通。贤者为道，但晓知其道而不作功德，便当属邪，不能自出于邪部界，邪则日日迷乱，入便暗冥，怒作妄语，邪精、邪鬼神日来附近人。贤者不晓此邪而强为静，闭塞耳目欲断情欲，此诸邪鬼便奸乱人。又为人造作邪念，前念适灭，后念复起，如此之间，无有解己。若有功德之人，至于静时便为左方之一，不能持邪事来干乱人也。以是言之，无功德之人而强为静，欲断情欲，则终为邪所乱，情欲不得定也。
</p>

<hr />

<p>
2016-04-14 16:12:50
</p>

<p>
其静守道时，当少食，正闭耳目，还神光明著绛宫，绝去诸念，不得强有所视思想也。久久，喘息稍微，从是以往，不复自觉喘息，泊然不自知有身无身。从是以往，为得定道之门。道者，虚也。当尔之时，神在天上虚无中，左顾右视，但皓然正白，中无所见。有状如雨雪时，四向树亦白、山亦白、地亦白、一切都白，皆无所见。所以者何？神出天上，前向视不复见日月星宿、山川河海，如此为复命返道，还入虚无也。若得是当下视，乃见天下诸事，便当回心念师言，为道当济度天下，但见是念，故便止前所见，白更冥，神便来还形中。不如此者，神便入道中，散形与道合，便为天下骨肉形，便跄猝，故老君曰：知白守黑，为天下式。见白者为见空。守黑者，发心下视，念天下以有之故，便冥，是谓守黑。为天下式，谓神还形中，长在天下，为人道师，是谓大虚无之自然也。
</p>

<hr />

<p>
2016-04-14 17:32:55
</p>

<p>
夫守中自然之法，不能晓知天地人物所从出，不能知道之根源变化所由，缘不能及，不能知虚空之事。其所见闻，心便疑惑怪之，且迥然不知道独坐无，能生于自然。直受师言，告身中道云，言当守神者，亦当除情欲，闭塞耳目，还神绛宫。下视昆仑山，或有教令，将神升昆仑山，视其上，想见中黄道君。始时想见，久而见之，久久悉见。诸神与神语言，讲说天上事，无复有世俗之念。身中骨、脑、血，日变成万神盛强，共举身而上天受箓署，不得下在人间。此谓真人道也。名曰中虚无之自然也。
</p>

<hr />

<p>
2016-04-15 00:20:23
</p>

<p>
夫守小虚无自然之法，亦当除去情欲，闭塞耳目，还神绛宫，下视昆仑山，和合天地、日月、阴阳、雌雄、魂魄之精气，以养真人。以吾身阴阳气凝，精骨润光，便生毛羽，飞上五山。时有奉使按行民间，亦不得久止也。此谓小虚无自然也。
</p>

<hr />

<p>
2016-04-15 00:23:47
</p>

<p>
夫人耳目，听有声之声，见有形之形，不能听视无形无声也。所以者何？神赤。赤者阳，阳者离，离为日，为目，但能见前，不能见后，亦不能见头上。日者天目也，但能照天内，不能照天外也，亦不能照覆冥之中。是以得神道上天者，但能以天耳。夫道耳目所听视，无前无后，无覆冥，无障蔽，洞彻见无数天下事，能听无声之声，能见无形之形。
</p>

<hr />

<p>
2016-04-15 00:56:05
</p>

<p>
《九真中经》曰：夜半生气，或鸡鸣时正坐闭气，存左目出日，右目出月，两耳之上为六合高窗，令日月使照一身，内彻泥丸，下照五脏肠胃之中，了了洞见。
</p>

<hr />

<p>
2016-04-15 22:42:07
</p>

<p>
每月三日、十三日、二十三日夕，三魂弃身游外
</p>

<hr />

<p>
2016-04-15 22:41:53
</p>

<p>
呼三魂名曰：夹灵、胎光、幽精。
</p>

<hr />

<p>
2016-04-15 22:42:52
</p>

<p>
又每月朔、望、晦日，七魄流荡，交通鬼魅。
</p>

<hr />

<p>
2016-04-15 22:43:32
</p>

<p>
，呼七魄名曰：尸苟、伏矢、雀阴、吞贼、非毒、除秽、臭肺。
</p>

<hr />

<p>
2016-04-16 14:04:20
</p>

<p>
上虫白而青，中虫白而黄，下虫白而黑。人死则三虫出为尸鬼，各化为物，与形为殃，击之冲破也，其余众虫，皆随尸而亡。故学仙者精谨备于五情之气，服食药物以去三虫。
</p>

<hr />

<p>
2016-04-16 14:05:26
</p>

<p>
上尸彭琚，使人好滋味，嗜欲痴滞；中尸彭质，使人贪财宝，好喜怒；下尸彭矫，使人爱衣服，耽淫女色。
</p>

<hr />

<p>
2016-04-22 15:20:08
</p>

<p>
魂为阳神，魄为阴神，阴阳相推，故言与我魂。《太微灵书》云：人有三魂：一曰爽灵，二曰胎光，三曰幽精。常呼念其名，则魂安人身也，
</p>

<hr />

<p>
2016-04-22 15:21:26
</p>

<p>
生魂者玄父，变一成神；生魄者玄母，化二生身。摄吾筋骨者公子，为吾精气者白元。
</p>

<hr />

<p>
2016-04-22 15:21:58
</p>

<p>
存念身中日月星辰，森罗万象，一如天地户间，了了然也
</p>

<hr />

<p>
2016-04-22 17:30:02
</p>

<p>
六丁者，谓六丁阴神玉女也。《老君六甲符图》云：丁卯神司马卿玉女足曰之，丁丑神赵子玉玉女顺气，丁亥神张文通玉女曹漂之，丁酉神臧文公玉女得喜，丁未神石叔通玉女寄防，丁巳神崔巨卿玉女开心之。
</p>

<hr />

<p>
2016-04-22 16:22:02
</p>

<p>
脐中为太一君，主人之命也，一名中极，一名太渊，一名昆仑，一名特枢。主身中万二千神也，
</p>

<hr />

<p>
2016-04-22 17:19:50
</p>

<p>
其法常以日初出时，东向叩齿九通毕，微咒日魂名、日中五帝字曰：日魂珠景照韬绿映回霞赤童玄炎飚象。呼此十六字毕，瞑目握固，存日中五色流霞来接一身，于是日光流霞俱入口中。
</p>

<hr />

<p>
2016-04-22 17:21:27
</p>

<p>
《上清紫书》有吞月精之法：月初出时，西向叩齿十通，微咒月魂名，月中五夫人字曰：月魂暧萧芳艳翳寥婉虚灵兰郁华结翘淳金清莹炅容素摽。咒呼此二十四字毕，瞑目握固，存月中五色精光俱入口中；又月光中有黄气，大如目童，名曰飞黄，月华玉胞之精也。能修此道，则奔日月而神仙矣，
</p>

<hr />

<p>
2016-04-22 17:24:06
</p>

<p>
郁仪，奔日之仙。结璘，奔月之仙。
</p>

<hr />

<p>
2016-04-22 17:27:55
</p>

<p>
凡飞丹炼药，服气吞霞等事，皆忌见死尸，殗秽之事，此卫生家之共悉也
</p>

<hr />

<p>
2016-04-23 01:20:01
</p>

<p>
甲子神王文卿，甲戌神展子江，甲申神扈文长，甲午神卫上卿，甲辰神孟非卿，甲寅神明文章。存六甲神名，则七窃开通，无诸疾病，
</p>

<hr />

<p>
2016-04-24 21:31:20
</p>

<p>
精食气，形食味。味伤形，气伤精。初皆相因，后皆相反。初相生成，后皆克害。
</p>

<hr />

<p>
2016-04-24 22:55:46
</p>

<p>
今取春三月，净理一室，著机案，设以厚暖床席。案上常焚名香。夜半一气初生之时，乃静心神，当叩齿三十六通，以两手握固，仰卧瞑目。候常喘息出时，便合口鼓满咽气，以咽入为度，渐渐咽之。若入肚，即觉作声，以饱为度，饥即更咽。但当坦然服之，无所畏惧。气入后如口觉干，即服三两盏胡麻汤，此物能润肠养气。其汤法：取上好苣勣三大升，去皮，九蒸九暴；又取上好茯苓三两，细杵为末。先下苣勣末煎三两沸，次下茯苓末，又煎数沸，即入少酥蜜。渴即饮一两盏，兼止思食。或四时枸杞汤，时饮一两盏，亦善咽气，自得通暢。但觉腹中安和，咽气渐当流滑。一切汤水尽不要吃，自得通妙理。但服气攻盘肠粪尽，咽气自然如汤水直至脐下。初服气小便黄赤，勿恠怪也。心胸躁闷，亦勿惧。但心境不移，自合妙理。若不绝汤水，虽腹肠中滓尽，终不得洞晓是非。或若要绝水谷，只在自看任持，亦不量时限远近。亦有一月，亦有五十日，亦有百日者，三丹田自然相次停满。一月，下丹田满，六十日，中丹田满。九十日，上丹田满。下丹田气足，脏腑不饥。中丹田气满，体无虚羸。上丹田凝结，容貌充盛，三焦平实，永无所思，神凝体清，方鉴是非。下丹田满者，神气不泄；中丹田满者，行步超越；上丹田满者，容色殊绝。既三部充实，自然身安道泰，乃可栖心圣境，袭息胎仙。此为专气之妙门，求仙之捷径也。
</p>

<p>
注：
</p>

<p>
辟谷赌气之法
</p>

<hr />

<p>
2016-04-24 22:48:22
</p>

<p>
上虫居上丹田脑、心也，其色白而青，名彭居。使人好嗜欲、痴滞，学道之人宜禁制之。
</p>

<hr />

<p>
2016-04-24 22:49:25
</p>

<p>
中虫名彭质，其色白而黄，居中丹田。使人贪财好喜怒，浊乱真气，使三魂不居，七魄流闭。
</p>

<hr />

<p>
2016-04-24 22:51:06
</p>

<p>
三者下尸居腹胃下尸，其色白而黑，居下丹田，名彭矫。使人爱衣服，耽酒好色。但学道之人心识内安，三尸自死，永无败矣。
</p>

<hr />

<p>
2016-04-24 22:52:38
</p>

<p>
人但能服气，志守三十日，上虫死；六十日，中虫死；九十日，下虫死；百日心不移，即体康神清，永永不败。
</p>

<hr />

<p>
2016-04-24 23:14:15
</p>

<p>
服气二百日，五脏虚疏，方可学入胎息。准《九天五神经》云：先须密室无风，厚软氈席，枕高四指，才与身平。求一志人，同心为道侣。然后捐舍心识，握固仰卧。情无所得，物无所牵。灵气渐开，心识怡然。初闭息，经十息至五十息、至百息，只觉身从一处，如在一房中。只要心不动移，凡一日一夜十二时，都一万三千五百息。故《太微升玄经》云：气绝曰死，气闭曰仙；魄留守身，魂游上天。至百息后，魂神当见。其魄缘是阴神，常不欲人生。其神七人，衣黑衣，戴黑冠，秉黑玺。《洞神经》曰：为之玄母。此神是阴尸之主。若见此神，子当谨心存念，祝曰：玄母玄母，吾尸之主。长骨养筋，莫离尸户。吾与魂父，同游天去。次当见魂父，三人各长一尺五寸，衣硃衣，戴硃冠，秉硃玺。当引上元宫诸脑神百余人出。子当身见三丹田中，元气如白云，光照洞达。当呼三魂名：一曰爽灵，二曰胎光，三曰幽精。得此三魂，阳神领脑宫神引子元神游于上天。初出之时，只觉身从一黑房中出，当见种种鬼神形容：或伟大者数丈，或微小者如燕雀，或披发若乱蓬，或开眼如张电，为上界道路，皆是鬼神之过路。子但安心，无生惧意，亦须得良伴相助。缘元气上与魂神相应，若有惧心，元气当自口鼻出，即子身不得去也。但一夕之中，令傍人自记喘息数。至息已，子当与三元神同游上界也。其道当成，以后即不得微有泄漏。大慎大慎！但不顾于物，鬼神伏德。
</p>

<p>
注：
</p>

<p>
胎息之法
</p>

<hr />

<p>
2016-04-26 23:58:07
</p>

<p>
此三号虽年殊号异，本同一也，分为玄、元、始三气而治三宝，皆三气之尊神，号生三气，三号合生九气。九气出乎太空之先，隐乎空洞之中，无光无像，无形无名，无色无绪，无音无声。导运御世，开辟玄通。
</p>

<hr />

<p>
2016-04-27 00:01:36
</p>

<p>
《九天生神章》乃三洞飞玄之气，三合成音，结成灵文；混合百神，隐韵内名，生气结形自然之章。天宝诵之以开天地之光，灵宝诵之以开九幽长夜之魂，神宝诵之以制万灵，太一诵之以具身神，帝君诵之以结形，九天诵之以生人，学士诵之以升天，鬼灵闻之以升迁，凡夫闻之以长存，幽魂闻之以开度，枯朽闻之以发烟，婴孩闻之以能言，死骸闻之以还人
</p>

<hr />

<p>
2016-04-28 12:19:14
</p>

<p>
被发，正偃卧，瞑目，常念两目中黄精赤气来下入口中，咽之，三九而止。令人神明，彻视八方。
</p>

<hr />

<p>
2016-04-28 12:28:01
</p>

<p>
脉者，魂魄，人之容也。魂魄以去，主人寂寂，故伯脉尽即气绝，气绝即死矣。
</p>

<hr />

<p>
2016-04-30 15:30:45
</p>

<p>
九天真王、元始天王禀自然之孕，置于九天之号。九气玄凝，日月星辰于是而明，便有九真之帝。上之三真，生于极上清微之天；次中三真，生于禹馀之天；下有三真，生于大赤之天。
</p>

<hr />

<p>
2016-05-07 14:36:58
</p>

<p>
大罗之境，无复真宰，惟大梵之气，包罗诸天。太空之上有自然五霞，其色苍黄，号曰黄天。黄天之上，其色青苍，号曰苍天。苍天之上，其色玄空成青，号曰青天。
</p>

<hr />

<p>
2016-05-07 14:38:59
</p>

<p>
东斗主算，西斗记名，北斗落死，南斗上生，中斗大魁，总监众灵。
</p>

<hr />

<p>
2016-05-07 15:27:02
</p>

<p>
今言四天者，东方有九气青天，南方有三气丹天，西方有七气素天，北方有五气玄天。四方四天，故言四天，非是天外更别四天也。
</p>

<hr />

<p>
2016-05-07 15:44:10
</p>

<p>
欲界六天，六欲见生；次上色界一十八天，在下六天舍欲爱色，次中六天渐舍色乐，又上六天色心随净；次上无色，由四轻尘色声香味出于触体，渐舍心识，有待都忘，升虚入无，出生灭境也。
</p>

<hr />

<p>
2016-05-08 14:32:19
</p>

<p>
四天之上则为梵行。梵行之上则是上清之天，玉京玄都紫微宫也。乃太上道君所治，真人所登也。自四天之下，二十八天，分为三界，一天则有一帝王治其中。其天人皆是在世受持智慧上品之人，从善功所得，自然衣食，飞行来去，逍遥欢乐。但死生之限不断，犹有寿命，自有长短。
</p>

<hr />

<p>
2016-05-09 12:19:25
</p>

<p>
常存心中有日象，大如钱，在心中，赤色。又存日有九芒，从心中出喉至齿间，而芒回还胃中。如此良久，临目存自见心胃中分明，乃吐气、漱液、服液三十九过，止。一日三为之，行之十八年，得道，行日中无影。恒存日在心中，月在泥丸宫。夜服月华如服日法，存月十芒，白色从脑中下入喉，芒亦未出齿而回入胃。
</p>

<hr />

<p>
2016-05-09 12:23:06
</p>

<p>
清斋休粮，存日月在口中，昼存日，夜存月。令大如钚。日赤色，有紫光九芒；月黄色，有白光十芒。存咽服光芒之液，常密行之无数。若不修存时，令日月还住面明堂中，日居左，月居右，令二景与目瞳气合通也。
</p>

<hr />

<p>
2016-05-13 13:35:33
</p>

<p>
天神一万八千，身神一万八千，共三万六千。神气具足，十月而生。
</p>

<hr />

<p>
2016-05-13 14:01:58
</p>

<p>
凡人受生结九丹，上化于胞胎之中，法九天之气，气满神具，便于胞囊之内，自识其宿命，知有本根，转轮因缘，九天之气化成其身。既睹阳道，开广三光，而自忘其所生所由之因尔者，皆由胞根结滞，盘固三关，五府不理，死气塞门，致灵关不发，而忘其因缘也。若灵真托化，含炼琼胎，暂经紫户，运履人道，挺秀自然，曜景睹灵，便腾身九天，非复结精受气而为人也。
</p>

<hr />

<p>
2016-05-13 14:02:54
</p>

<p>
凡人生禀九天之气，气凝为精，精化成丹，丹变成人，结胎含秀，法则自然
</p>

<hr />

<p>
2016-05-13 14:05:46
</p>

<p>
凡阳气赤，名曰玄丹；阴气黄，名曰黄精。阴阳交接，二气降精，化神结胎，上应九天。
</p>

<hr />

<p>
2016-05-13 16:33:58
</p>

<p>
凡人生在胞胎之中，皆禀九天之气，凝精以自成人也。既生而胞中有十二结节，盘固五内。五内滞拥，结不可解，节不可灭。故人之病，由于节滞也。人之命绝，由于结固也。兆能解结于胞中十二结节，则求死亦不得也。
</p>
</div>
</div>
</div>
<div id="postamble" class="status">
<footer>
</footer>
</div>
</body>
</html>
